{{Infobox President
| honorific-prefix =
| name             = Mohammad Amir
| office           = Mantari Negara
| order            = 1
| term_start       = 2 September 1945
| term_end         = 14 November 1945
| president        = [[Soekarno]]
| birth_date       = {{birth date|1900|1|27}}
| death_date       = 1949
| birth_place      = {{flagicon|Balando}} Talawi, [[Sawahlunto]], [[Sumatera Barat]], [[Hindia Balando]]
| death_place      = {{flagicon|Balando}} [[Amsterdam]], [[Balando]]
| nationality      = {{flagicon|Indonesia}} [[Indonesia]]
| party            = Non Partai
| spouse           = [[C.M Amir-Fournier]]
| children         = [[Anton Amir]] <br /> [[Anneke Amir]]
| parent           = M. Joenoes Soetan Malako<br/>Siti Alamah    
| profession       =
| religion         = [[Islam]]
| signature        = 
}}

'''Dr. Mohammad Amir''' (laia di Talawi, [[Sawahlunto]], [[Sumatera Barat]], 27 Januari 1900 - maningga di [[Amsterdam]], [[Belanda]], 1949) adolah pajuang kamardekaan sarato politikus Indonesia nan manjabat sabagai mantari sasudah Indonesia mardeka. Baliau manjabat sabagai mantari negara pado [[Kabinet Presidensial]] di taun 1945.

== Asa usua ==
Amir laia dari pasangan M. Joenoes Soetan Malako jo Siti Alamah. Dalam adaik [[Suku Minangkabau|Minangkabau]] nan [[matrilineal]], Amir maikuti suku ibu yaitu suku Mandaliko. Kaluarganyo adolah kaum nan tapalajar. Salain Amir, kaduo sapupunyo yaitu [[Mohammad Yamin]] sarato [[Adinegoro|Djamaludin Adinegoro]]-pun tokoh pagarakan kamardekaan [[Indonesia]]. 

== Pandidikan ==
Pada wakatu mudo, Amir dibao dek kakak ibunyo, Mohammad Jaman gala Radjo Endah ka [[Palembang]]. Di kota ko Amir baraja di [[HIS]], sakola dasar untuak anak-anak pribumi. Sabalun tamaik HIS, Amir pindah ka [[Jakarta|Batavia]] lalu malanjuik-an pandidikan dasarnyo di [[ELS]]. Amir manaruihan studinyo ka janjang pandidikan manangah di [[MULO]]. Disinan baliau tamat baraja pado taun 1918, lalu kudian malanjuik-an ka [[STOVIA]]. Sasudah tamaik STOVIA, antaro taun 1924-1928, Amir mandapek kasampatan untuak manaruihan baraja di Fakultas Kadotoran [[Universitas Utrecht]], [[Balando]] malalui beasiswa dari pakumpulan Teosofi. 

== Panggiat ==
Tanggal 8 Desember 1917, Amir basamo jo [[Tengku Mansur]] sarato sajumlah siswa Sumatera lainnyo mandirian [[Jong Sumatranen Bond]] (JSB), maikuti jajak pamuda-pamuda Jawa nan mandirikan [[Jong Java]] duo taun sabalunnyo. Para pamuda ko-pun bagabuang untuak mampasiap-an diri sabagai panggarak dalam upayo mampabaiki taraf kahidupan rakyat Sumatera. Manuruik majalah Pemoeda Soematra nan mulai ditabik-an sajak 1918, dalam sataun jumlah anggota pahimpunan manjadi sakitar 500 urang jo cabang di [[Jakarta]] sarato [[Padang]] nan paliang banyak anggotanyo. Pado rapek taunan JSB tanggal 26 Januari 1919, Amir tapiliah sabagai wakia panguruih mandampiangi Tengku Mansur nan manjabat sabagai katua. Satahun kudian Amir tapiliah manjadi katua manggantian Mansur nan alah luluih dari STOVIA. Taun 1922, posisi Amir sabagai katua umum digantian dek [[Bahder Djohan]]. Di Balando, taun 1925 baliau tapiliah manjadi komisaris [[Pahimpunan Indonesia]].

Tanggal 14 Agustus 1945, basamo [[Teuku Mohammad Hasan]], Amir mahadiri sidang [[PPKI]] mawakili rakyat Sumatera. Pado maso pambantuak-an [[kabinet Presidensial]], Amir ditunjuak manjadi mantari negara basamo jo [[Wahid Hasjim]], [[Sartono|R.M Sartono]], [[A. A. Maramis]], sarato [[Otto Iskandardinata]]. Pado bulan Desember 1945, Amir diangkek manjadi wakia gubernur Sumatera mandampiangi Teuku Moh. Hasan nan alah labiah dulu diangkek manjadi gubernur.

Pambarontakan sosial nan tajadi di Sumatera Timur manjadi ancaman dek Amir jo kaluarganyo. Karano paristiwa ko Amir dipindahan dari [[Medan]] ka [[Sabang]]. Kudian dari kota tu, Amir ditabangan ka [[Utrecht]], tampek baliau baraja samaso mudo. Karano tindakannyo tu Amir dituduah sabagai pangkhianat bangso. Di maso akhia hiduiknyo, ateh bantuan [[D. J. Warouw]] baliau tingga di Sulawesi, bapindah-pindah dari [[Kota Gorontalo|Gorontalo]], [[Palu]], lalu akhianyo [[Makassar]].

== Karya ==
Mohammad Amir manyukoi sarato tagarak dek tulisan-tulisan nan ado di surek kaba jo majalah nan tasadio di STOVIA. Amir mandapek-an bimbingan manulih dari Landjoenan gala Datoeak Tamangguang, panabik majalah bulanan Suluh Pelajar, Cahaya Hindia, sarato harian [[Neraca (koran)|Neraca]]. Amir surang manulih babagai karangan dalam [[bahaso Balando]], antaro lain tantang karya sastra Balando rangkaian Mathilde ciptaan Jacques Perk jo tantang [[Multatuli]] sabagai pamikia etika jo pajuang politik. Salain bakarajo sabagai psikiater, Amir-pun acok talibat dalam panulihan artikel di majalah [[Pujangga Baru]]. Disiko baliau manantang gagasan [[Sutan Takdir Alisjahbana]] nan mampropagandakan pambaratan pado masyarakaik Indonesia. Taun 1940 kumpulan tulisan Amir ditabik-an di Medan nan bajudul ''Bunga Rampai''.

== Rujuak-an ==
* Amir, Moh; Boenga Rampai, Melawat ke Djawa
* Aswab Mahasis dan Ismed Natsir, Kaum cendekiawan di Indonesia:suatu sketsa sosiologi
* Hamka, Merantau ke Deli, Kenang-kenangan Hidup
* Hatta, Mohammad, Memoir 
     

{{PPKI}}

{{DEFAULTSORT:Mohammad Amir}}
[[Kategori:Pajuang kamardekaan Indonesia]]
[[Kategori:Politikus Indonesia]]
[[Kategori:Mantari Kabinet Presidensial]]
[[Kategori:Tokoh Minangkabau]]
[[Kategori:Tokoh dari Sawahlunto]]


{{indo-bio-stub}}
