{{ANT}}
{{Kotakinfo provinsi
| nama=Sumatera Barat
| foto=Sumatera Baratku.png
| size=244px
| caption=Dari kiri ke kanan: [[Bandar Udaro Internasional Minangkabau]], [[Jam Gadang]], Kantua Gubernur Sumatera Barat, [[Rumah Gadang]], [[Ngarai Sianok]] jo [[Danau Maninjau]].
| lambang=West_Sumatra_coa.svg
| peta=Lokasi Sumatera Barat.png
| koordinat=3º 50' [[Lintang Selatan|LS]] - 1º 20' [[Lintang Utaro|LU]]{{br}}98º 10' - 102º 10' [[Bujur Timur|BT]]
| motto=Tuah Sakato{{br}}<!--<small>([[Bahaso Minangkabau]]: Seia Sekata)</small>-->
| dasar hukum =
| tanggal =
| ibukota=[[Kota Padang|Padang]]
| gubernurlink=Gubernur Sumatera Barat
| nama gubernur=[[Irwan Prayitno|Prof. DR. Irwan Prayitno, M.Sc]] (2010-2015) 
| dau = Rp. 764.680.895.000,-
| dauref =(2011)<ref>{{cite web|url=http://www.djpk.depkeu.go.id/regulation/27/tahun/2011/bulan/02/tanggal/17/id/590/|title=Perpres No. 6 Tahun 2011|date=2011-02-17|accessdate=2011-05-23}}</ref>
| luas=42297,30
| penduduk=4845998
| penduduktahun=2010
| pendudukref=<ref name="BPS">{{cite web| last = | first = | authorlink = | coauthors = | year = | url = http://sumbar.bps.go.id | title = Jumlah Penduduk Sumatera Barat| format = | work = | publisher = BPS Sumbar| accessdate = 29 September 2010| accessyear = | archiveurl = | archivedate =| quote =}}</ref>
| kabupaten=12
| kota=7
| kecamatan=147
| kelurahan=877
| suku=[[Suku Minangkabau|Minangkabau]] (88,35%), [[Suku Batak|Batak]] (4,42%), [[Suku Jawa|Jawa]] (4,15%), [[Suku Mentawai|Mentawai]] (1,28%), Lain-lain (1,8%) <ref>{{cite book
  | last = 
  | first =
  | publisher=Institute of Southeast Asian Studies
  | title =Indonesia's Population: Ethnicity and Religion in a Changing Political Landscape
  | date =
  | year =2003
  | url =
  | accessdate =  }}</ref>
| agama=[[Islam]] (97.4%), [[Kristen]] (2.2%), [[Buddha]] (0,26%), [[Hindu]] (0,01%)
| bahasa=[[Bahaso Minangkabau]], [[Bahaso Melayu]], [[Bahaso Indonesia]]
| zona=[[WIB]]
| lagu=[[Ayam Den Lapeh]], [[Kampuang Nan Jauah di Mato]], [[Kambanglah Bungo]], [[Minangkabau]], [[Bareh Solok]], [[Tinggalah Kampuang]].
| web=[http://www.sumbarprov.go.id www.sumbarprov.go.id]
}}
'''Sumatera Barat''' nan biaso disingkek '''Sumbar''' adolah sabuah provinsi di [[Indonesia]] nan talatak di sabalah baraik pulau [[Sumatera]] nan [[ibukota|baibukota]] di [[Kota Padang|Padang]]. Provinsi iko babatehan jo provinsi [[Sumatera Utara]] di sabalah utaro, [[Riau]] jo [[Jambi]] di sabalah timua, sarato [[Bengkulu]] di sabalah salatan. [[Kapulauan Mantawai]] nan ado di [[Samudra Hindia]] masuak kadalam wilayah administratif provinsi iko. Sadangkan [[ibukota]] dari provinsi iko adolah [[Padang]].

Sumatera Barat bapanduduak sabanyak 4.845.998 jiwa nan sabagian gadang baetnis [[Minangkabau]] nan kasadonyo baagamo [[Islam]], sadangkan sisonyo indak kasodonyo nan mamaluak Islam. Provinsi iko tadiri dari 12 [[kabupaten]] jo 7 [[Kota (wilayah administratif)|kota]] jo pambagian wilayah administratif sasudah [[kecamatan]] di saluruah kabupaten (kacuali [[kabupaten Kepulauan Mentawai]]) dinamokan sabagai [[nagari]]—sabalunnyo pado tahun [[1979]] diganti jo [[desa]], kamudian sajak [[2001]] dibaliakan ka namo samulo.

== Sajarah ==
{{utama|Sajarah Sumatera Barat}}

[[Berkas:COLLECTIE TROPENMUSEUM De woning van de gouverneur aan de westkust van Sumatra TMnr 3728-846.jpg|thumb|left|254px|Rumah gubernur ''Westkust van Sumatra'' atau "pantai barat Sumatera" (litografi badasarkan lukisan Josias Cornelis Rappard, 1883-1889)]]
[[Berkas:Pagaruyung palace.jpg|254 px|jmpl|ki|Istano Pagaruyung]]Asa mulo namo Provinsi Sumatera Barat dimuloi pado zaman [[Vereenigde Oostindische Compagnie]] (VOC), digunokan untuak sabutan wilayah administratifnyo yakni ''Hoofdcomptoir van Sumatra's westkust''. Kamudian sairiang makin mangueknyo pangaruah politik jo ekonomi VOC, sampai abaik ka 18 wilayah administratif iko alah mancakuik kawasan pantai barat Sumatera muloi dari Barus sampai Inderapuro.<ref name="Asnan 2007">{{cite book |last= Asnan|first= Gusti|authorlink= Gusti Asnan|title= Memikir ulang regionalisme: Sumatera Barat tahun 1950-an|year= 2007 |publisher=Yayasan Obor Indonesia |id=ISBN 978-979-461-640-6 }}</ref>

Sairiang jo kajatuahan [[Karajaan Pagaruyung]], jo talibeknyo [[Balando]] dalam [[Parang Padri]], pamarintah [[Hindia Balando]] muloi manjadikan kawasan padalaman [[Minangkabau]] sabagai bagian dari ''Pax Nederlandica'', kawasan nan barado dalam pangawasan Balando, sarato wilayah Minangkabau iko dibagi ateh ''Residentie Padangsche Benedenlanden'' jo ''Residentie Padangsche Bovenlanden''.<ref name="Amran">{{cite book|first=Rusli|last=Amran|authorlink=Rusli Amran|year=1981|title=Sumatra Barat hingga Plakat Panjang|publisher=Penerbit Sinar Harapan}}</ref>

Salanjuiknyo dalam pakambangan administrasi pamarintahan kolonial Hindia Balando, daerah iko tagabuang dalam ''Gouvernement Sumatra's Westkust'' tamasuak wilayah ''Residentie Bengkulu'' nan baru disarahkan [[Inggirih]] bakeh Balando. Kamudian dipalaweh lai jo mamasuakan [[Tapanuli]], jo [[Singkil]]. Namun pado tahun [[1905]], wilayah Tapanuli ditingkekkan statuihnyo manjadi ''Residentie Tapanuli'', sadangkan wilayah [[Singkil]] diagiahkan kapado ''Residentie Atjeh''. Kamudian pado tahun [[1914]], Gouvernement Sumatra's Westkust, diturunkan statuihnyo manjadi ''Residentie Sumatra's Westkust'', jo manambahkan wilayah [[Kapulauan Mentawai]] di [[Samudera Hindia]] ka dalam ''Residentie Sumatra's Westkust'', sarato pado tahun [[1935]] wilayah [[Kerinci]] digabuangkan juo ka dalam ''Residentie Sumatra's Westkust''. Samantaro wilayah [[Rokan Hulu]] jo [[Kuantan Singingi]] diagiahkan kapada ''Residentie Riouw'' pasca pamacahan ''Gouvernement Sumatra's Oostkust'', sarato juo mambantuak ''Residentie Djambi'' pado periode nan ampiang basamoan.<ref name="Asnan 2007"/>

Pado maso panduduakan tentara [[Japang]], Residentie Sumatra's Westkust barubah namo manjadi ''Sumatora Nishi Kaigan Shu''. Ateh dasa geostrategis militer, daerah [[Kampar]]/ [[Bangkinang]] dikaluakan dari ''Sumatora Nishi Kaigan Shu'' jo dimasuakkan ka dalam wilayah ''Rhio Shu''.<ref name="Asnan 2007"/>

Pado awal [[kemerdekaan Indonesia]] pado tahun 1945, wilayah Sumatera Barat tagabuang dalam provinsi [[Sumatera]] nan bapusek di [[Bukittinggi]]. Pado tahun 1949, [[Provinsi Sumatera]] kamudian dipacah manjadi tigo provinsi, yakni [[Sumatera Utara]], [[Sumatera Tangah]], jo [[Sumatera Selatan]]. Sumatera Barat sarato [[Riau]] jo [[Jambi]] marupoan bagian dari karesidenan di dalam [[Provinsi Sumatera Tengah]]. Pado maso [[PRRI]] di Sumatera, Pamarintah Pusek badasakan [[Undang-undang]] darurat nomor 19 tahun 1957, [[Provinsi Sumatera Tengah]] dipacah lai manjadi tigo provinsi yakni [[Provinsi Sumatera Barat]], [[Provinsi Riau]], dan [[Provinsi Jambi]]. Wilayah [[Kerinci]] nan sabalunnyo tagabuang dalam Kabupaten [[Pesisir Selatan Kerinci]], digabuangkan ka dalam [[Provinsi Jambi]] sabagai kabupaten tasandiri. Baitu pulo wilayah [[Kampar]], [[Rokan Hulu]], jo [[Kuantan Singingi]] ditetapkan masuak ka dalam wilayah [[Provinsi Riau]]. Salanjuiknyo ibu kota provinsi Sumatera Barat nan baru iko adolah masih tetap di [[Kota Bukittinggi]]. Namun badasakan Surat Keputusan Gubernur Sumatera Barat No. 1/g/PD/1958, tanggal 29 Mei 1958 sacaro de facto manetapkan [[Kota Padang]] manjadi ibu kota Provinsi Sumatera Barat.<ref name="Asnan 2007"/>

==Geografi==
[[Berkas:Danau Diatas.jpg|200px|left|thumb|[[Danau Diatas]], salah satu danau di [[kabupaten Solok]]]]
[[Berkas:Pulau Sikuai.JPG|200px|left|thumb|[[Pulau sikuai]], salah satu kawasan wisata bahari di [[Padang]]]]

Sumatera Barat talatak di pasisia barat bagian tangah [[pulau Sumatera]] nan tadiri dari dataran randah di pantai barat jo dataran tinggi vulkanik nan tabantuak dek [[Bukik Barisan]]. Provinsi iko mamiliaki daratan salaweh 42.297,30&nbsp;km² nan sarupo jo 2,17% laweh [[Indonesia]]. Dari laweh tasabuik, labiah dari 45,17% marupoan kawasan nan masih tatutuik dek [[hutan linduang]]. Garih pantai provinsi iko sadoalahnyo basantuahan jo [[Samudera Hindia]] sapanjang 2.420.357&nbsp;km jo laweh parairan lauik 186.580&nbsp;km².<ref name="dkp">{{cite web|url=http://dkp.sumbarprov.go.id/index.php?mod=profil&id=6|title=Potensi Sektor Kelautan dan Perikanan Sumatera Barat|work=Dinas Kelautan dan Perikanan Sumatera Barat|accessdate=2012-05-16}}</ref> [[Kepulauan Mentawai]] nan talatak di Samudera Hindia tamasuak ka dalam provinsi iko.

Co daerah lainnyo di Indonesia, iklim Sumatera Barat sacaro umum basifek [[tropis]] jo suhu udaro nan cukuik tinggi, yaitu antaro 22,6°C sampai 31,5°C. [[Garih khatulistiwa]] tapek malalui provinsi iko di [[Bonjol, Pasaman|kecamatan Bonjol]], [[kabupaten Pasaman]]. Di provinsi iko bahulu sajumlah [[sungai]] gadang nan bamuaro di pantai timua Sumatera co [[Batang Hari]], [[sungai Siak|Siak]], [[sungai Inderagiri|Inderagiri]] (disebut sebagai [[Batang Kuantan]] di bagian hulunyo), jo [[sungai Kampar|Kampar]]. Samantaro sungai-sungai nan bamuaro di provinsi iko bajarak pendek, co [[Batang Anai]], [[Batang Arau]], jo [[Batang Tarusan]].

Tadapek 29 [[gunuang]] nan tasebar di 7 kabupaten jo kota di Sumatera Barat jo [[Gunung Talamau]] di [[kabupaten Pasaman Barat]] sabagai gunuang tatinggi, yaitu 2.913 m. [[Gunung Marapi]] di [[kabupaten Agam]] marupoan gunuang aktif nan tingginyo 2.891 m, gunuang aktif lainnyo adolah [[gunung Tandikat|Tandikat]] jo [[gunung Talang|Talang]]. Salain gunuang, Sumatera Barat punyo pulo banyak danau. Danau talaweh adolah [[danau Singkarak|Singkarak]] di [[kabupaten Solok]] jo [[kabupaten Tanah Datar]], disusua [[danau Maninjau|Maninjau]] di [[kabupaten Agam]]. Jo lawehnyo nan mencapai 130,1&nbsp;km², Singkarak juo manjadi danau talaweh kaduo di Sumatera jo kasabaleh di Indonesia. Danau lainnyo tadapek di kabupaten Solok yaitu [[Danau Talang]] jo Danau Kembar (juluakan dari [[Danau Diatas]] jo [[Danau Dibawah]]).

Sumatera Barat marupoan salah satu daerah rawan [[gampo]] di Indonesia nan disababkan lataknyo ado di jalur [[patahan Semangko]] tapek di antaro patamuan duo lempeng banua gadang, yaitu [[lempeng Eurasia|Eurasia]] jo [[lempeng Indo-Australia|Indo-Australia]].<ref>{{cite web|url=http://www.tectonics.caltech.edu/sumatra/downloads/papers/P00e.pdf|last=Sieh|first=K.|last2=Natawidjaja|first2=D.|year=2000|title=Neotectonics of the Sumatran fault, Indonesia|work=Journal of Geophysical Research, 105 (B12)|pages=28, 295-28, dan 326}}</ref> Gampo bumi gadang nan tajadi akhia-akhia iko di Sumatera Barat di antaronyo adolah [[Gampo bumi Sumatera Barat 2009|Gampo bumi 30 September 2009]] jo [[Gampo bumi Kepulauan Mentawai 2010]].

=== Kaanekaragaman hayati ===
Sumatera Barat marupoan salah satu provinsi di Indonesia nan kayo jo sumber kaanekaragaman hayati. Sabagian gadang wilayahnyo masih marupoan hutan tropis alami jo dilinduangi. Babagai spesies langka masih dapek dijumpoi, misalnyo ''[[Rafflesia arnoldii]]'' (bungo tagadang di dunia), [[harimau sumatera]], [[siamang]], [[tapir]], [[ruso]], [[beruang]], jo babagai jinih [[buruang]] jo [[kupu-kupu]].

Taapek duo Taman Nasional di provinsi iko, yaitu [[Taman Nasional Siberut]] nan tadapek di [[pulau Siberut]] (Kabupaten Kepulauan Mentawai) jo [[Taman Nasional Kerinci Seblat]]. Taman nasional taakhia iko wilayahnyo mambantang di ampek provinsi: Sumatera Barat, [[Jambi]], [[Bengkulu]], jo [[Sumatera Selatan]].

Salain kaduo Taman Nasional tasabuik tadapek juo babarapo cagar alam lainnyo, yaitu Cagar Alam Rimbo Panti, Cagar Alam Lambah Anai, Cagar Alam Batang Palupuh, Cagar Alam Aia Putih di daerah Kelok Sembilan, Cagar Alam Lambah Harau, Cagar Alam Beringin Sakti jo [[Taman Raya Bung Hatta]].

=== Sumber daya alam ===
[[Sumber daya alam]] nan ado di Sumatera Barat adolah barupo [[batu baro]], batu basi, batu galena, [[timah hitam]], [[seng]], [[mangan]], [[ameh]], [[batu kapua]] (simin), [[kelapa sawit]], [[kakao]], [[gambir]], hasia [[parikanan]] jo [[patanian]].

== Panduduak ==
[[Berkas:West Sumatra Grand Mosque (Development Jan 2012 02).jpg|201|jmpl|[[Masajik Rayo Sumatera Barat]]]]
[[Berkas:Masjid Jami Koto Marapak.JPG|201px|right|thumb|Masjid Jami di [[Kabupaten Agam|Agam]]]]
[[Berkas:Catholic church at Sawahlunto.jpg|201px|right|thumb|Gereja Katholik peninggalan [[Belanda]] di [[Sawahlunto]]]]
=== Suku bangso ===
{{utama|Suku Minangkabau|Suku Mentawai}}
Mayoritas panduduak Sumatera Barat marupoan [[suku Minangkabau]]. Di daerah Pasaman salain suku Minang badiam pulo [[suku Batak]] jo [[suku Mandailing]]. [[Suku Mentawai]] ado di Kepulauan Mentawai. Di babarapo kota di Sumatera Barat tautamo kota [[Padang]] tadapek etnis [[Tionghoa-Indonesia|Tionghoa]], [[Suku Tamil|Tamil]] jo [[Suku Nias]]. Di babarapo daerah [[transmigrasi]] co di [[Sitiung, Dharmasraya|Sitiung]], [[Lunang Silaut, Pesisir Selatan|Lunang Silaut]], [[Padang Gelugur, Pasaman|Padang Gelugur]] jo lainnyo ado pulo [[suku Jawa]]. Sabagian di antaronyo adolah katurunan imigran badarah Jawa dari [[Suriname]] nan mamiliah baliak ka Indonesia pado maso akhia tahun 1950-an. Dek [[Presiden Soekarno]] wakatu itu diputuihkan mareka ditampekkan di sakaluluang daerah Sitiung. Hal iko indak juo lapeh dari aspek politik pamerintah pusek pasca rekapitulasi [[PRRI]] di [[Provinsi Sumatera Barat]] nan juo baru dibantuak katu itu.

Salain itu juo ado baragam suku nusantara lainnyo nan masuak pasca kamerdekaan sabagai parantau jo pakarajo di babagai bidang.

=== Bahaso ===
{{utama|Bahaso Minangkabau|Bahaso Mentawai}}
Bahaso nna digunokan dalam kasaharian iolah bahaso daerah yaitu [[Bahaso Minangkabau]] nan punyo baragam [[dialek]], sarupo dialek [[Bukittinggi]], dialek [[Pariaman]], dialek [[Pasisia Selatan]], jo dialek [[Payakumbuh]]. Di daerah [[kabupaten Pasaman|Pasaman]] jo [[kabupaten Pasaman Barat|Pasaman Barat]] nan babatehan jo [[Sumatera Utara]], ditutuakan pulo [[Bahaso Batak]] jo [[Bahaso Melayu]] dialek Mandailing. Samantaro itu di daerah [[kabupaten Kepulauan Mentawai|kepulauan Mentawai]] digunokan [[Bahaso Mentawai]].

=== Agamo ===
:''Caliak pulo [[Islam di Sumatera Barat]]''
[[Islam]] adolah [[agamo]] mayoritas nan dianuik dek sakita 98% panduduak Sumatera Barat, nan kabanyakan pamaluaknyo adolah [[urang Minangkabau]]. Salain itu ado juo nan baagamo [[Kristen]] tautamo di [[kepulauan Mentawai]] sakita 1,6%, [[Buddha]] sakita 0,26%, jo [[Hindu]] sakita 0,01%, nan dianuik dek panduduak non-Minangkabau.

Babagai [[tampek ibadah]] nan dapek dijumpoi di satiok kabupaten jo kota di Sumatera Barat didominasi dek [[musajik]] jo [[surau]]. Musajik tagadang adolah [[Musajik Rayo Sumatera Barat]] di [[kota Padang]] nan kini pambangunannyo masih dalam tahap pangarajoan, sadangkan masajik tatuo di antaronyo adolah [[Masajik Rayo Ganting]] di kota Padang jo [[muasajik Tuo Kayu Jao]] di [[kabupaten Solok]]. Arsitektur khas Minangkabau mandominasi baiak bantuak musajik maupun surau. Musajik Rayo Sumatera Barat mamiliaki bangunan babantuak gonjong, dihiasi ukiran Minang sakaligus [[kaligrafi]]. Ado juo musajik jo [[atok]] nan tadiri dari babarapo tingkatan nan makin ka ateh makin ketek jo saketek cakuang.

{| class="wikitable" style="font-size:90%;width:72%;border:0px;text-align:center;line-height:120%;"
! style="background: #FFEBCD; color: #000080" height="17" | Tahun
! style="background: #FFFFFF; color:#000080;" | 2008
! style="background: #FFFFFF; color:#000080;" | 2010
|- Align="center"
! style="background: #FFEBCD; color: #000080" height="17" | Jumlah panduduak 
| style="background: #FFFFFF; color: black;" | 4.763.130
| style="background: #FFFFFF; color: black;" | [[Berkas:Green Arrow Up.svg|10px]] 4.845.998 
|-
| colspan="13" style="text-align:center;font-size:90%;"|<small>Sejarah kependudukan Sumatera Barat<br />'''Sumber:'''<ref name="BPS" />
|}

==Pamarintahan==
{{utama|Dafta Gubernur Sumatera Barat|Dafta kabupaten jo kota di Sumatera Barat}}

Provinsi Sumatera Barat dipimpin dek surang [[gubernur]] nan dipiliah dalam pamiliahan sacaro langsuang basamo jo wakianyo untuak maso jabatan 5 tahun. Gubernur salain sabagai [[pamarintah daerah]] baparan pulo sabagai pawakilan atau papanjangan tangan pamarintah pusek di wilayah provinsi nan kawenangannyo diatur dalam [[Undang-undang]] nomor 32 Tahun 2004 jo [[Peraturan pemerintah]] nomor 19 tahun 2010.

Samantaro hubuangan pamarintah provinsi jo pamarintah kabupaten jo kota bukan subordinat, masing-masing pamarintahan daerah tasabuik mangatur jo mauruih surang urusan pamarintahan manuruik asas otonomi jo tugas pembantuan.

=== Pawakilan ===
{| class="wikitable" style="float:right;margin:0 0 1em 1em;font-size:90%"
!colspan="2" style="background:#DCDCDC;" | [[DPRD provinsi Sumatera Barat 2009-2014|DPRD provinsi Sumatera Barat<br />2009-2014]]
|-
! Partai
! Kursi
|-
|[[Partai Demokrat]]
| align="center"| 14
|-
|[[Partai Golkar]]
| align="center"| 9
|-
|[[PAN]] 
| align="center"| 6
|-
|[[Partai Keadilan Sejahtera|PKS]]  
| align="center"| 5
|-
|[[Partai Hanura]]  
| align="center"| 5
|-
|[[PPP]] 
| align="center"| 4
|-
|[[Partai Gerindra]] 
| align="center"| 4
|-
|[[PDI-P]] 
| align="center"| 3
|-
|[[Partai Bulan Bintang|PBB]] 
| align="center"| 3
|-
|[[PBR]] 
| align="center"| 2
|-
! '''Total'''
! 55
|-
| colspan="13" style="text-align:center;font-size:90%;"|<small>Sumber:</small><ref name="tempo"/><ref name="tabeldprd">[http://iwanrakelta.wordpress.com/2009/04/27/merekalah-yang-akan-duduk-di-dprd-sumbar/ Merekalah Yang akan Duduk di DPRD Sumbar].</ref>
|}
Badasakan [[Pemilu Legislatif 2009]], Sumatera Barat mangirimkan 14 wakil ka [[DPR]] RI dari duo daerah pamiliahan jo ampek wakil ka [[DPD]]. Sadangkan untuak [[DPRD]] Sumatera Barat tasusun dari pawakilan sapuluah [[partai]], jo parincian sabagai barikuik:<ref name="tempo">www.tempointeraktif.com [http://www.tempointeraktif.com/hg/Pemilu2009_berita_mutakhir/2009/05/06/brk,20090506-174713,id.html Wajah Baru Bakal Dominasi DPRD Sumatera Barat]. TempoInteraktif. Edisi 19-05-2009</ref><ref>politik.vivanews.com [http://politik.vivanews.com/news/read/59227-hanura_ungguli_ppp_di_dprd_sumatera_barat Hanura Ungguli PPP di DPRD Sumatera Barat]. [[VivaNews]]. Edisi 19-05-2009.</ref>

=== Pamarintahan Nagari ===
{{utama|Nagari}}
Sampai tahun [[1979]] satuan pamarintahan taketek di Sumatera Barat adolah [[nagari]], nan alah ado sabalun kamerdekaan Indonesia. Jo dibalakukannyo Undang-undang nomor 5 tahun 1979 tentang pemerintahan desa, statuih nagari dihilangkan manjadi [[desa]], jo babarapo jorong ditingkekkan statuihnyo manjadi desa. Kaduduakan [[wali nagari]] juo dihapuih jo administrasi pamarintahan dijalankan dek para [[kapalo desa]]. Namun sajak bagulianyo reformasi pamarintahan jo otonomi daerah, mako sajak tahun [[2001]], istilah "Nagari" digunokan baliak di provinsi iko.

Pamarintahan nagari marupoan suatu struktur pamarintahan nan otonom, punyo teritorial nan jaleh jo manganuik adaik sabagai pangatua tata kahiduikan anggotanyo<ref>Haris, Syamsuddin, 2005, ''Pemilu langsung di tengah oligarki partai: proses nominasi dan seleksi calon legislatif Pemilu 2004'', Gramedia Pustaka Utama, ISBN 978-979-22-1695-0.</ref>, sistem iko kamudian disasuaikan jo konstitusi nan balaku di Indonesia, kini pamarintah provinsi Sumatera Barat manatapkan pamarintah nagari sabagai pangelola otonomi daerah tarandah untuak daerah [[kabupaten]] manggantikan istilah ''pamarintah desa'' nan dipakai sabalunnyo. Sadangkan untuak nagari nan ado pado sistem pamarintahan [[kota]] masih sabagai limbago adaik alun manjadi bagian dari struktur pamarintahan daerah.
 
Nagari pado mulonyo dipimpin sacaro basamo dek para [[pangulu]] atau [[datuak]] di nagari tasabuik, kamudian pado maso pamarintah [[Hindia-Belanda]] dipiliah salah surang dari para pangulu tasabuik untuak manjadi [[wali nagari]]. Kamudian dalam manjalankan pamarintahannyo, wali nagari dibantu dek babarapo urang kapalo jorong atau ''wali jorong'', namun kini dibantu dek ''sekretaris nagari'' (setnag) jo babarapo [[pagawai nagari sipil]] (PNS) bagantuang jo kabutuahan masing-masing nagari. Wali nagari iko dipiliah dek ''anak nagari'' (panduduak nagari) sacaro demokratis dalam pamiliahan langsuang untuak 6 tahun maso jabatan.

Dalam sabuah nagari dibantuak ''[[Kerapatan Adat Nagari]]'', yakni limbago nan baanggotakan ''Tungku Tigo Sajarangan''. Tungku Tigo Sajarangan marupoan pawakilan anak nagari nan tadiri dari ''Alim Ulama'', ''Cadiak Pandai'' (kaum intelektual), jo ''Niniak Mamak'' para pemimpin suku dalam suatu nagari, samo jo [[Badan Permusyawaratan Desa]] (BPD) dalam sistem administrasi desa. Sagalo kaputuihan penting nan kak diambiak salalu dimusyawarahkan antaro wali nagari jo Tungku Tigo Sajarangan di Balai Adaik atau Balairung Sari Nagari.

==Pendidikan==
[[Berkas:Rektorat UNP1.JPG|220px|left|thumb|Rektorat [[Universitas Negeri Padang]]]]
Sumatera Barat pernah manjadi pusek pendidikan di pulau [[Sumatera]], tarutamo dalam pendidikan [[Islam]] jo [[surau]] sabagai basis utamo tampek pendidikan.<ref>Marsden, William, (2009), ''The History of Sumatra'', BiblioBazaar, ISBN 978-0-559-09304-3.</ref> Pado maso kolonial panjajahan [[Balando]] pendidikan Islam baitu dipinggiakan dibandiangkan jo pendidikan model [[Hindia Balando]] nan dianggap labiah modern.<ref>Arif, Mahmud, (2008), ''Pendidikan Islam Transformatif'', PT LKiS Pelangi Aksara, ISBN 978-979-1283-40-3.</ref>

Salapeh pangakuan kamerdekaan Indonesia, di provinsi iko mulai banyak bamunculan limbago pendidikan tarutamo di tahun 1950-an.<ref name="Gusti">Asnan, Gusti, (2007), ''Memikir ulang regionalisme: Sumatera Barat tahun 1950-an'', Yayasan Obor Indonesia, ISBN 978-979-461-640-6.</ref> Ampia di satiok kabupaten jo kota dalam provinsi iko alah punyo [[perguruan tinggi]], dan sabahagian gadang ado di [[kota Padang]].

==Parekonomian==

==Pariwisata, Seni, jo Budayo==

[[Berkas:Minang Jembatan Akar.jpg|200px|right|thumb|[[Jambatan aka]], objek turis nan potensial di [[Kabupaten Pesisir Selatan|Pasisia Selatan]]]]
[[Berkas:Harau valley.jpg|200px|right|thumb|Lambah Harau di [[Kabupaten Lima Puluh Kota|Limo Puluah Kota]]]]
[[Berkas:Surf holiday in the Mentawai islands.jpg|200px|right|thumb|Ombak [[Kabupaten Kepulauan Mentawai|Kapulauan Mentawai]] jadi tantangan para pasalancar]]
[[Berkas:2011jamgadang1.jpg|200px|right|thumb|[[Jam Gadang]] di [[Bukittinggi]]]]

=== Pariwisata ===
Badasarkan data dari [[Badan Pusat Statistik]], Sumatera Barat tacatek sabagai salah satu provinsi jo jumlah kunjungan wisatawan tabanyak.<ref>{{en}} [http://www.antaranews.com/en/news/71168/time-for-n-maluku-to-become-tourist-destination Time for N. Maluku to become tourist destination]. Antaranews. 8 Mei 2011. Diakses pada 21 November 2011.</ref> Sumatera Barat punyo ampiang sado jinih [[objek wisata]] alam sarupo [[lauik]], [[pantai]], [[danau]], [[gunuang]] jo [[ngarai]], salain objek wisata budayo. Akomodasi [[hotel]] alah banyak mulai dari kelas melati sampai bintang ampek. Agen tour jo travel di bawah kaanggotaan [[ASITA]] Sumatera Barat alah labiah dari 100 buah. Untuak malangkoki fasilitas panunjang pariwisata, pamarintah juo manyadiokan kareta api wisata nan baoperasi pado jam-jam tatantu.

Objek-objek wisata nan dikunjuangi para wisatawan di antaronyo, [[Jambatan aka]] di kecamatan [[Bayang, Pesisir Selatan|Bayang]]; Rumah Gadang Mande Rubiah di [[Lunang Silaut, Pesisir Selatan|Lunang]]; Istano Karajaan Inderapura di kecamatan [[Pancung Soal, Pesisir Selatan|Pancung Soal]]; [[Pulau Cingkuak]] jo paninggalan Benteng [[Balando]] jo [[Puncak Langkisau]] di [[Painan]], kabupaten [[Pesisir Selatan]], [[Danau Maninjau]] jo Puncak Lawang Ambun Pagi di [[kabupaten Agam]], [[Lambah Anai]]; [[Istano Basa|Istano Basa Pagaruyung]], [[Danau Singkarak]] di [[kabupaten Tanah Datar]], [[Danau Talang]]; [[Danau Diateh]] jo [[Danau Dibawah]] dikana juo jo sabutan ''Danau kembar'' di [[kabupaten Solok]], Panorama [[Ngarai Sianok]]; [[Fort de Kock (benteng)|Benteng Fort de Kock]]; [[Jam Gadang]] di [[kota Bukittinggi]], Pantai Aia Manih; Pantai Muaro; Pantai Caroline; [[Pulau Sikuai]] di [[kota Padang]], Tampek wisata Harau di [[kabupaten Lima Puluh Kota]], Tampek wisata Ngalau di [[kota Payakumbuh]], Candi Padang; [[Prasasti Padang Roco]] di [[Kabupaten Dharmasraya]], Pantai Kata; [[Pantai Gandoriah]] di [[kota Pariaman]], Pantai Arta; Malibo Anai di [[kabupaten Padang Pariaman]].

Samantaro itu babagai informasi jo literatur sijarah manganai Sumatera Barat jo kabudayoan [[Minangkabau]] sacaro umum dapek dijumpai di [[Pusek Dokumentasi jo Informasi Kabudayoan Minangkabau]] (PDIKM), nan talatak di tangah-tangah objek wisata [[Pakampuangan Minangkabau]] (''Minangkabau Village'') di [[kota Padang Panjang]]. Di PDIKM tadapek barupo dokumentasi foto mikrograf surek kaba, pakaian tradisional, kaset rekaman lagu daerah, dokumentasi surek-surek kapamarintahan jo alua sijarah masyarakaik Minangkabau sacaro taparinci khususnyo samanjak abaik 18 (periode panjajahan Balando) hinggo era 1980'an. Salain itu sumber literatur lain dapek ditalusuri di Perpustakaan [[KITLV]] (''Koninklijk Instituut voor Taal-, Land- en Volkenkunde'') jo di Perpustakaan [[Universitas Leiden]], duo-duonyo di [[Leiden]], [[Balando]].

=== Olahraga ===
Provinsi Sumatera Barat punyo babarapo event olahraga nan baskala lokal, nasional maupun internasional dalam maningkekan pariwisatanyo, di antaronyo lomba [[pacuan kudo|pacu kudo]]. Palombaan pacu kudo iko alah manjadi tradisi jo manjadi bagian dari budayo masyarakaik Minangkabau khususnyo, kini alah manjadi rangkaian palombaan jo babarapo kota/kabupaten lain di Sumatera Barat nan mandapek kasampatan manjadi tuan rumah satu kali tiok tahunnyo, samantaro pesertanyo juo ado dari lua Sumatera Barat.<ref>travel.kompas.com [http://travel.kompas.com/read/2010/02/12/14501981/Pacu..quot.Kudo.quot..Bangkitkan.Pariwisata.Lokal Pacu "Kudo" Bangkitkan Pariwisata Lokal] (diakses 28 Oktober 2010)</ref> Babarapo lapangan pacuan kudo tasabuik taseba di kota jo kabupaten nan ado dalam provinsi iko.<!--Kota Padang jo [[Lapangan Pacuan Kudo Tunggul Hitam]], Kota Bukittinggi jo [[Lapangan Pacuan Kudo Bukit Ambacang]], Kota Payakumbuh jo [[Lapangan Pacuan Kuda Kubu Gadang]], Kota Padangpanjang jo [[Lapangan Pacuan Kudo Bancah Laweh]], Kota Solok jo [[Lapangan Pacuan Kuda Ampang Kualo]], Kota Sawahlunto jo [[Lapangan Pacuan Kuda Bukit Kandih]], Kabupaten Tanah Datar jo [[Lapangan Pacuan Kuda Bukit Gombak]], Kabupaten Padang Pariaman jo [[Lapangan Pacuan Kuda Balah Aie]].-->

Samantaro [[Tour de Singkarak]] pado tahun 2014, alah mamasuaki tahun kaampeknya. Kajuaroan iko sacaro rasmi alah manjadi agenda paalekan tahunan ''[[Persatuan Balap Sepeda Internasional|Union Cycliste Internationale]]'' (UCI). Babarapo kawasan wisata manjadi bagian dari jalur lintasan lomba tamasuk [[Lambah Harau]], [[Danau Maninjau]], [[Kelok 44]], jo danau kembar [[Danau Diateh|Diateh]] jo [[Danau Dibawah|Dibawah]].<ref>www.tourdesingkarak.com [http://www.tourdesingkarak.com/ TdS] (diakses pada 6 Juni 2011)</ref> Di sisi lain, cabang ulahrago [[parahu naga]] (''dragon boat'') juo rutin dilaksanokan di Sumatera Barat, sarupo kajuaroan [[Parahu Naga Internasional]] di [[Padang]] nan mandatangkan peserta dari mancanegara jo lua [[provinsi]], sarato kajuaroan Dayuang Tradisional di [[Pantai Carocok]], [[Painan]] jo [[Kabupaten Dharmasraya|Dharmasraya]].

=== Musik ===
[[Berkas:Saluang flute.jpg|thumb|right|200px|[[Saluang]]]]
Nuansa Minangkabau nan ado di dalam satiok musik Sumatera Barat nan dicampua jo jinih musik apopun kini pasti ka nampak dari satiok karya lagu nan baredar di masyarakaik. Hal iko dek musik Minang bisa diracik jo aliran musik jinih apopun sahinggo lamak didanga jo bisa ditarimo dek masyarakaik. Unsur musik pambari nuansa tadiri dari instrumen alek musik tradisional [[saluang]], [[bansi]], [[talempong]], [[rabab]], [[pupuik]], [[sarunai]], jo [[gandang tabuik]].

Ado pulo saluang jo dendang, yakni panyampaian dendang (carito balagu) nan diiriangi saluang nan dikana juo jo namo [[sijobang]].<ref>Phillips, Nigel, (1981), ''Sijobang: sung narrative poetry of West Sumatra'', Cambridge University Press, ISBN 978-0-521-23737-6.</ref>

Musik Minangkabau barupo instrumentalia jo lagu-lagu dari daerah iko pado umumnyo basipaik melankolis. Hal iko bakaitan arek jo struktur masyarakaiknyo nan punyo raso pasudaroan, hubuangan kakaluargoan jo kacintoan ka kampuang halaman nan tinggi ditunjang jo kabiasoan pai [[marantau]].

Industri musik di Sumatera Barat samakin bakambang jo muncuanyo seniman-seniman Minang nan bisa mambaurkan musik modern ka dalam musik tradisional Minangkabau. Pakambangan musik Minang modern di Sumatera Barat alah dimulai sajak tahun 1950-an ditandoi jo lahianyo [[Orkes Gumarang]].

[[Elly Kasim]], [[Tiar Ramon]] jo [[Yan Juned]] adolah panyanyi daerah Sumatera Barat nan tanamo di era 1970-an hinggo kini.

Parusahoan-parusahoan rekaman di Sumatera Barat antaro lain: [[Tanama Record]], [[Planet Record]], [[Pitunang Record]], [[Sinar Padang Record]], [[Caroline Record]] nan talatak di [[kota Padang]] jo [[Minang Record]], [[Gita Virma Record]] nan talatak di [[kota Bukittinggi]].

Kini para panyanyi, pancipta lagu, jo panata musik di Sumatera Barat banauang dibawah organisasi [[PAPPRI]] (Pasatuan Artis Panyanyi Pancipta lagu Panata musik Rekaman Indonesia) jo [[PARMI]] (Pasatuan Artis Minang Indonesia).
[[Berkas:Randai2.ogg|thumb|left|Sabuah patunjuakan [[randai]]]]

=== Tarian tradisional ===
Sacaro garih gadang seni tari dari Sumatera Barat adolah dari adaik budayo etnis [[suku Minangkabau|Minangkabau]] jo etnis [[suku Mentawai|Mentawai]]. Kakhasan seni tari Minangkabau umumnyo dipangaruahi dek agamo [[Islam]], kaunikan adaik [[matrilineal]] jo kabiasoan [[marantau]] masyarakaiknyo juo maagiah pangaruah gadang dalam jiwa sabuah tari tradisi nan basipaik klasik, di antaronyo [[Tari Pasambahan]], [[Tari Piriang]], [[Tari Payuang]] jo [[Tari Indang]]. Samantaro itu tadapek pulo suatu patunjuakan khas etnis Minangkabau lainnyo barupo papaduan unik antaro seni bela diri nan disabuik ''[[silek]]'' jo tarian, nyanyian jo seni paran (''acting'') nan dikana jo namo [[Randai]].<ref>Pauka K., (1998), ''Theater and martial arts in West Sumatra: Randai and silek of the Minangkabau'', Ohio University Press, ISBN 978-0-89680-205-6.</ref>

Sadangkan untuak tarian khas etnis Mentawai disabuik ''Turuk Laggai''. Tarian [[Turuk Langai]] iko umumnyo bacarito tantang tingkah laku hewan, sahinggo judulnyo pun disasuaikan jo namo-namo hewan tasabuik, misalnyo tari buruang, tari cigak, tari ayam, tari ula jo sabagainyo.<ref>www.indosiar.com [http://www.indosiar.com/ragam/86393/sajian-tarian-khas-mentawai Sajian Tarian Khas Mentawai] (diakses pada 25 juli 2010)</ref>

[[Berkas:Pagaruyung.jpg|225px|left|thumb|[[Istano Basa]] di [[Pagaruyuang]] dibangun jo arsitektur khas Minang]]
=== Rumah Adaik ===
{{utama|Rumah Gadang|Uma}}
Rumah adaik Sumatera Barat khususnyo dari etnis Minangkabau disabuik [[Rumah Gadang]]. Rumah Gadang biasonyo dibangun di ateh sabidang tanah miliak suku/kaum tasabuik sacaro turun tamurun.<ref>Graves, Elizabeth E., (2007), ''Asal-usul elite Minangkabau modern: respons terhadap kolonial Belanda abad XIX/XX'', Jakarta:Yayasan Obor Indonesia, ISBN 978-979-461-661-1.</ref> Indak jauah dari komplek rumah gadang tasabuik biasonyo juo dibangun sabuah [[surau]] kaum nan bafungsi sabagai tampek ibadah jo tampek tingga lalaki dewasa kaum tasabuik namun alun manikah.

Rumah Gadang iko dibuek babantuak ampek pasagi panjang jo dibagi ateh duo bahagian muko jo balakang,<ref>Azinar Sayuti, Rifai Abu, (1985), ''Sistem ekonomi tradisional sebagai perwujudan tanggapan aktif manusia terhadap lingkungan daerah Sumatera Barat'', hlm. 202, Departemen Pendidikan dan Kebudayaan, Proyek Inventarisasi dan Dokumentasi Kebudayaan Daerah.</ref> umumnyo babahan [[kayu]], jo sapinteh nampak co bantuak rumah pangguang jo atok nan khas, manonjol sarupo tanduak [[kabau]], masyarakaik satampek manyabuiknyo ''Gonjong'' jo dahulunyo atok iko babahan ijuak sabalun baganti jo atok seng. ''Rumah Bagonjong''<ref>Navis, A.A., ''Cerita Rakyat dari Sumatera Barat 3'', Grasindo, ISBN 979-759-551-X.</ref> iko manuruik masyarakaik satampek diilhami dari [[tambo]], nan mangisahkan kadatangan nenek moyang mareka jo [[kapa]] dari [[lauik]]. Ciri khas lain rumah adaik iko adolah indak mamakai paku basi tapi manggunokan pasak dari kayu, namun cukuik kuek sabagai pangikek.<ref>''Mengenal Rumah Adat, Pakaian Adat, Tarian Adat, Dan Senjata Tradisional'', PT Niaga Swadaya, ISBN 979-788-145-8.</ref>

Samantaro etnis Mentawai juo punyo rumah adaik nan babantuak rumah panggung gadang jo tinggi lantai dari tanah mancapai satu meter nan disabuik jo ''[[uma]]''.<ref>Schefold R., (1991), ''Mainan bagi roh: kebudayaan Mentawai'', PT Balai Pustaka, ISBN 979-407-274-5.</ref> ''Uma'' iko dihuni sacaro basamo dek limo sampai sapuluah kaluargo. Sacaro umum konstruksi ''uma'' iko dibangun jo indak manggunokan paku, tatapi dipasak jo kayu sarato sistem sambungan silang batakik.

=== Sanjato Tradisional ===
Sanjata tradisional Sumatera Barat adolah [[Karih]] jo [[Kurambiak]]. Karih biasonyo dipakai dek kaum laki-laki nan dilatakkan di sabalah muko, jo umumnyo dipakai dek para pangulu tarutamo dalam satiok acaro rasmi ado tarutamo dalam acaro ''malewa gala'', salain itu juo biaso dipakai dek para marapulai dalam acaro majlis pakawinan nan masyarakaik satampek manyabuiknyo ''baralek''. Sadangkan kurambiak marupoan sanjato tajam ketek nan bantuaknyo malangkuang co kuku harimau, dek memang tainspirasi dari kuku binatang lia tasabuik. Sanjato iko dipakai dek para pandeka [[Silek Minangkabau|silek Minang]] dalam pataruangan jarak pendek, tarutamo nan manggunokan jurus silek harimau. Babagai jinih sanjato lainnyo juga pernah digunokan sarupo [[tombak]], [[pedang panjang]], [[panah]], [[sumpik]] jo sabagainyo.

=== Masakan khas ===
[[Berkas:Nasi Kapau.JPG|200px|right|thumb|[[Nasi Kapau]] salah satu masakan di Sumatera Barat]]
[[Berkas:Sate Padang2.JPG|200px|right|thumb|[[Sate Padang]]]]
{{utama|Masakan Padang|Masakan Sumatera Barat}}
Dalam dunia kuliner, Sumatera Barat tanamo jo [[masakan Padang]] jo [[restoran Padang]], dengan citaraso nan padeh, dapek ditamukan ampiang di sadoalah panjuru [[Nusantara]], bahkan sampai ka lua nagari.<ref>Ramli, Andriati, 2008, ''Masakan Padang: Populer & Lezat'', Niaga Swadaya, ISBN 978-979-1477-09-3.</ref> Babarapo contoh makanan dari Sumatera Barat nan cukuik populer adolah [[Randang]], [[Sate Padang]], [[Dendeng Balado]], [[Itiak Lado Mudo]], [[Soto Padang]], jo [[Bubua Kampiun]].

Satiok kawasan di Sumatera Barat, punyo makanan sabagai ciri khas daerah, nan biaso dijadikan sabagai buah tangan (oleh-oleh) misalnyo: [[kota Padang]] tanamo jo [[bingkuang]], [[kota Padangpanjang]] tanamo jo [[pergedel jaguang]], [[kota Bukittinggi]] jo [[karupuak sanjai]], [[kota Payakumbuh]] jo [[galamai]]. Salain itu, Sumatera Barat juo punyo ratusan resep, sarupo kipang kacang, bareh randang, dakak-dakak, rakik maco, pinyaram, [[Karupuak Balado]], jo tamasuak juo maasiakan Kopi Luwak (Kopi siso Musang).

==Pers jo Media==
[[Berkas:TVRI Sumbar.jpg|200px|right|thumb|TVRI Sumatera Barat]]
Ampia sadoalah saluran stasiun televisi nasional alah dapek manjangkau kawasan Sumatera Barat. Salain itu provinsi iko punyo juo babarapo stasiun televisi lokal, sarupo [[TVRI Sumatera Barat]], [[Padang TV]], [[Minang TV]], [[TV E]], [[Favorit TV]] jo [[Bukittinggi Televisi]] (BiTV).

Rato-rato di satiok kabupaten jo kota di provinsi iko alah punyo pamancar radio salain miliak pamarintah juo swasta, sarupo [[RRI Padang]], Radio Classy FM, Radio Jelita FM, Radio SK FM, Radio Fanesa 5 FM jo sabagainyo.

Sumatera Barat juo banyak punyo media cetak jinih surek di antaronyo [[ANTARA]] (Kantor Berita Indonesia) Biro Sumbar,<ref>www.antara-sumbar.com [http://www.antara-sumbar.com/ Antara Sumbar]</ref> [[Padang Ekspres|Harian Padang Ekspres]], [[Harian Haluan]], [[Harian Singgalang]] jo lain-lain. Media cetak tasabuik juo tasadio jo dapek diakses sacaro ''online'' malalui [[internet]].

Pado awalnyo ''Sumatera Courant'' marupoan koran partamo nan tabik di Sumatera Barat dek pamarintah [[Hindia-Balando]] pado tahun [[1862]]. Salanjuiknyo tahun [[1877]] tabik ''Padangsche Handelsblad'' miliak swasta. Kaduo surek kaba iko manggunokan [[bahaso Balando]], jo baru pado tahun [[1890]] tabik surek kaba bulanan ''Pelita Kecil'' nan alah manggunokan [[bahaso Melayu]].<ref name="Syam">Syamdani, (2009), ''PRRI, pemberontakan atau bukan'', Media Pressindo, ISBN 978-979-788-032-3</ref>

== Rujuakan ==
{{Reflist|2}}

{{Clr}}
{{Sumatra Barat}}
{{Provinsi di Indonesia}}

[[Kategori:Sumatera Barat]]
[[Kategori:Provinsi di Indonesia]]


{{indo-geo-stub}}
