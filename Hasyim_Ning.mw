{{Infobox person
| name        = Hasyim Ning
| image       = Hasjim ning.jpg
| alt         = 
| caption     = 
| birth_name  = 
| birth_date  = <!-- {{Birth date and age|||}} --> 22 Agustus 1916 
| birth_place = {{negara|Balando}} Nipah, [[Kota Padang|Padang]], [[Sumatera Barat]], [[Hindia Balando]] 
| death_date  = <!-- {{Death date and age|YYYY|MM|DD|YYYY|MM|DD}} (tanggal meninggal diikuti tanggal lahir) -->Desember 1995 (umua 79)
| death_place = {{negara|Indonesia}} [[Jakarta]]
| nationality = {{negara|Indonesia}} [[Indonesia]]
| other_names =  
| alma_mater  = 
| occupation  = [[Pangusaha]], pajuang kamardekaan Indonesia
| known_for   = Konglomerat Indonesia
| religion    = [[Islam]]
| spouse      = 
| children    = 
| parents     = 
}}
'''Masagus Nur Muhammad Hasyim Ning''' atau '''Hasyim Ning''' (laia di Nipah, [[Kota Padang|Padang]], [[Sumatera Barat]], 22 Agustus 1916 â€“ maningga Desember 1995 pado umua 79 taun) adolah surang pajuang kamardekaan nan kudian manjadi pangusaha sarato [[konglomerat]] sasudah [[Indonesia]] mardeka. 

== Kahidupan ==
Hasyim adolah surang parantau [[Minangkabau]] nan datang ka [[Jakarta]] pado taun 1937. Tapi, duo taun kudian, baliau alah ditunjuak sabagai pawakilan NV Velodrome Motorcars di [[Bandar Lampung|Tanjung Karang]], [[Lampung]]. Sasudah itu, manjadi pamborong tambang batu bara di [[Tanjung Enim]] taun 1941. Hasyim Ning baliak ka Jawa, manjadi administratur pakabunan teh jo kina di [[Cianjur]] katika tajadi parang. Karano bacito-cito manjadi tantara walaupun indak direstui urangtuo, baliau pun sato maangkek sanjato di Cianjur, Bandung Salatan, pado taun 1945. Limo taun kudian, baliau pansiun jo pangkaik tarakhia letnan kolonel.

Hasyim ketek mandapek pandidikan cukuik kareh dari urangtuanyo. Pulang sakola baliau harus mangaji jo guru nan dipanggia ka rumah. Kini baliau mancontoh caro tu untuak mandidik anak-anaknyo. Pangusaha nan mandapek gala ''Dr.H.C.'' untuak Ilmu Manajemen dari [[Universitas Islam Sumatera Utara]] ko pernah giat bapolitik. Taun 1971 baliau manjabat Katua Umum IPKI, kudian sato malaiaan fusi PDI. Taun 1978 baliau maunduran diri dari [[PDI]] lalu manjalang Pamilu 1982 bagabuang jo [[Golkar]].

== Usaho ==
Sasudah pansiun dari tantara jo pangkek tarakhia Letnan Kolonel di taun 1951, Hasyim badagang oto sarato mandirian Djakarta Motor Company. Sasudah duo taun, usaho itu bakambang manjadi usaho parakitan oto nan partamo di Indonesia, Indonesian Service Station. Baliau kudian labiah dikana sabagai pangusaha parakitan oto, maskipun bagarak pulo dalam babagai bidang, sarupo ekspor-impor, bank, biro pajalanan, pabrik kosmetik, sarato konsultan rekayasa nan manyerap indak kurang dari 3.000 karyawan. Salain itu baliau manjadi anggota dewan komisaris PT Jaya, Daha Motor, Jakarta Motor, Hotel Kemang, Asuransi Sriwijaya, PACTO, dan Central Commercial Bank.

Pado taun 1981, baliau manjua 49% saham Bank Perniagaan Indonesia punyonyo, kapado [[Mochtar Riady]]. Salapan taun kudian bank iko mangganti namanyo manjadi [[Lippo Bank]], lalu malakuan merger jo Bank Umum Asia.<ref>Majalah Tempo, Ini Dia Lippobank, 8 April 1989</ref>
  
Di awal taun 1984, Hasyim diwawancarai majalah [[Perancis]], Paris Match. Di sinan baliau mangatoan, usaho parakitan oto di Indonesia indak talalu baiak karano basaiang jo [[Japang]]. Oto-oto nan dirakiknyo memang buatan [[Eropa]] jo [[Amerika Serikat|Amerika]]. Parusahaan Eropa jo Amerika maikuti birokrasi, sadangkan Japang langsuang mampakenalan macam-macam oto mareka. Sukses usahanyo manyababan Hasyim dipacayo manjabat Katua Umum [[Kadin]] pariode [[1979]]-[[1982]].

== Catatan kaki ==
{{reflist}}

== Rujuak-an ==
* {{id}} [http://tokohindonesia.com/ensiklopedi/h/hasjim-ning/index.shtml Hasyim Ning @ tokohindonesia.com]
* {{id}} [http://majalah.tempointeraktif.com/id/arsip/1976/06/26/TK/mbm.19760626.TK69656.id.html Tokoh-tokoh Swasta Berbicara @ Majalah Tempo 26 Juni 1976]

{{lifetime|1916|1995|}}

{{DEFAULTSORT:Ning, Hasyim}}
[[Kategori:Pajuang kamardekaan Indonesia]]
[[Kategori:Kalaiaan 1916]]
[[Kategori:Kamatian 1995]]
[[Kategori:Pangusaha Indonesia]]
[[Kategori:Ketua KADIN]]
[[Kategori:Tokoh Minangkabau]]
[[Kategori:Tokoh dari Padang]]


{{indo-bio-stub}}
