'''Ibukota''' (diijo juo '''ibukoto''') adolah [[koto]] utamo di sabuah [[nagara]] atau daerah, buliah jadi koto iko alun tantu nan paliang gadang. Di koto iko biasonyo tadapek kantua-kantua pamarintahan pusek atau daerah jo sabuah dewan pawakilan rakyat nan acok disabuik [[parlemen]] sarato kantua-kantua pusek parusahoan-parusahoan komersial. Salain itu di ibu kota nagara biasonyo tadapek pulo pawakilan-pawakilan dari nagara asiang nan biaso disabuik [[kedutaan besar]].

Ado babarapo pangacualian:
* Di [[Balando]] ibu kota manuruik undang-undang adolah [[Amsterdam]], tapi kota pamarintahan adolah [[Den Haag]]. Di kota taakhia iko pulo tadapek pawakilan-pawakilan dari nagara asiang.
* Ibu kota [[Israel]] adolah [[Yerusalem]]. Tapi bahubuang kota iko dek [[dunia internasional]] dianggok sabagai sabuah kota Internasional, mako Kedutaan Besar nagara-nagara nan bahubuangan [[diplomasi|diplomatik]] jo Israel manaruah Kedutaan Besar mareka di kota [[Tel Aviv]], kacuali babarapo nagara sajo.
* Ibu kota [[Afrika Selatan]] adolah [[Pretoria]] tampek kaduduakan presiden. Tapi parlemen talatak di [[Cape Town]]/[[Kaapstad]] jo mahkamah aguang di [[Bloemfontein]].
* Ibu kota Republik China di [[Taiwan]] nan rasmi adolah [[Nanjing]], namun dek kalah dalam perang sudaro sahinggo Chiang Kai-shek mamindahkan pamarintahan ka ibu kota samantaro di [[Taipei]], Taiwan.
* Ibu kota rasmi [[Malaysia]] adolah [[Kuala Lumpur]]. Di kota iko pulo parlemen, Yang dipertuan Agong jo pawakilan-pawakilan nagara asiang barado. Tapi kantua perdana menteri bakaduduakan di [[Putrajaya]].

Kadang-kadang babarapo nagara mamindah ibu kota mareka dek alasan [[politik]] atau [[ekonomi]]s. Babarapo nagara nan pernah mamindahkan ibu kota mareka adolah:
* [[Amerika Serikat]], dari [[New York]] ka [[Philadelphia]] lalu ka [[Washington, DC]]
* [[Brasil]] dari [[Rio de Janeiro]] ka [[Brasilia]]
* [[Kazakhstan]] dari [[Almaty]]/[[Alma Ata]] ka [[Astana]]
* [[Turki]] dari [[Istanbul]]/[[Konstantinopel]] ka [[Ankara]]
 
Acokkali ibu kota harus dipindahkan karano diduduaki atau dikuasoi nagara asiang.
* [[Lithuania]] antaro tahun 1918-1940 baibu kotakan [[Kaunas]] karano ibu kota [[Vilnius]] dikuasoi [[Polandia]]
 
Dalam maso [[perang]] acokkali ibu kota diduduaki musuah jo harus mandirikan ibu kota "tandingan" atau samantaro di kota lain:
* Republik [[Indonesia]] babarapo kali ibu kotanyo bapindah antaro tahun 1945-1950. Dari [[Jakarta]] ka [[Yogyakarta]] lalu ka [[Bukittinggi]] sabalun baliak ka Jakarta
* [[Perancis]] "Bebas" antaro tahun 1940-1944 jo ibu kota [[Vichy]]
 
Kadang-kadang ibu kota nagara harus dibagi jo nagara lain karano dikuasoi musuah:
* [[Siprus]] jo ibu kota [[Nikosia]] nan harus dibagi jo [[Republik Turki Siprus Utara]] sajak tahun 1974
* Kota [[Berlin]] nan tabagi antaro [[Republik Federal Jerman]] jo [[DDR|Republik Demokratis Jerman]] antaro tahun 1949 - 1990.


{{stub}}
