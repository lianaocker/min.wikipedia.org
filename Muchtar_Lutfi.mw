{{Infobox person
| name        = Muchtar Lutfi
| image       = 
| alt         = 
| caption     = 
| birth_name  = 
| birth_date  = <!-- {{Birth date and age|||}}-->1901
| birth_place = {{negara|Balando}} [[Balingka, IV Koto, Agam|Balingka, Agam]], [[Sumatera Barat]], [[Hindia Balando]]
| death_date  = <!-- {{Death date and age|YYYY|MM|DD|YYYY|MM|DD}} (tanggal meninggal diikuti tanggal lahir) -->1950 (umua 49)
| death_place = {{negara|Indonesia}} [[Makassar]], [[Sulawesi Selatan]]
| nationality = {{negara|Indonesia}} [[Indonesia]]
| other_names =  
| alma_mater  = 
| occupation  = [[Ulama]], [[politisi]]
| known_for   = Pajuang kamardekaan Indonesia
| religion    = [[Islam]]
| spouse      = 
| children    = 
| parents     = Abdul Latief Rasyidi
}}
'''Muchtar Lutfi''' (laia di [[Balingka, IV Koto, Agam|Balingka, Agam]], [[Sumatera Barat]] taun 1901 - wafaik di [[Makassar]], [[Sulawesi Salatan]] taun 1950) adolah salah surang ulama, politisi, sarato pajuang kamardekaan Indonesia. Baliau adolah panguruih partai [[Pasatuan Muslim Indonesia]] sarato katua [[Partai Masyumi]] cabang Sulawesi. 

==Kahidupan==

Muchtar Lutfi adolah surang [[Urang Minang|Minangkabau]]. Ayahnyo banamo H. Abdul Latief Rasyidi, surang ulama nan pernah mamimpin surau Jambatan Basi [[Kota Padangpanjang|Padangpanjang]]. Pado taun 1908, Muchtar dimasuak-an ka sakola nagari tigo taun di Balingka, sabalun disarahan ka [[Abdul Karim Amrullah|Syekh Abdul Karim Amrullah]] untuak mampadalam ilimu agamo. Pado taun 1911, Abdul Karim Amrullah pindah ka Padangpanjang untuak maaja di surau Jambatan Basi, lalu Muchtar Lutfi-pun dibaonyo. Di surau Jambatan Basi, baliau mangambangan bakatnyo dalam bapidato jo badebat dalam masalah agamo. Kamampuannyo tu manimbuakan kapacayoan Zainuddin Labay el Yunusi, pandiri sarato pamimpin Diniyah School Padangpanjang, untuak maangkeknyo sabagai pamimpin Diniyah School cabang [[Kota Sibolga|Sibolga]].<ref>M. Shaleh Putuhena, Historiografi Haji Indonesia, LKiS, 2007</ref> Sasudah baliak dari Sibolga, Muchtar diangkek manjadi guru di Sakola Rajo sarato [[Opleiding School Voor Inlandsche Ambtenaren|OSVIA]]. 

Katiko manjadi guru, baliau mangarang buku nan manantang pamarentahan kolonial [[Hindia-Balando]]. Dek karano itu baliau dicari dek pamarentah kolonial karano alah mangganggu katartiban umum. Barakaik bantuan gurunyo, Abdul Karim Amrullah, Muchtar Lutfi bahasil malarian diri ka [[Malaysia]], lalu dilanjuik-an ka [[Mekkah]] jo [[Kairo]]. Di Kairo pado taun 1922, baliau basamo jo mahasiswa asa [[Kapulauan Nusantara]] lainnyo mambantuak ''Al-Jamiah al-Khairiyah al-Jawah''.<ref>Yudi Latif, Inteligensia Muslim dan Kuasa : Genealogi Inteligensia Muslim Indonesia Abad ke-20, Mizan Pustaka, 2005</ref> Organisasi ko batujuan untuak manyamokan visi mahasiswa tantang realitas nan tajadi di Nusantara. Pado taun 1926, basamo jo [[Ilyas Ya'kub]] baliau mambantuak Pahimpunan Panjago. Mareka-pun manabik-an majalah ''Seruan Al-Azhar'' jo ''Pilihan Timur'', nan kaduonyo baorientasi politik. 

Taun 1931, Muchtar baliak ka [[Sumatera Barat]] lalu bagabuang jo Pasatuan Muslimin Indonesia (Permi). Di partai ko, baliau diangkek sabagai Katua Dewan Propaganda Permi. Baliau-pun manaruah minat kapado pandidikan, lalu mandirian sakola padusi ''Normal School''. Akibaik kagiatan politiknyo nan radikal, pado taun 1932 pamarentah Balando manangkoknyo lalu duo taun kudian baliau dibuang ka [[Boven Digoel]] basamo [[Jalaluddin Thaib]] sarato Ilyas Ya'kub.<ref>Rosihan Anwar, Sejarah kecil "petite histoire" Indonesia, Volume 4, Kompas, 2010</ref> Baliau baru dibebasan sasudah [[Kakaisaran Japang|Japang]] bahasil manduduak-i Indonesia pado taun 1942. Dek Balando baliau dibebasan ka Makassar sarato diangkek sabagai anggota Konstituante Negara Indonesia Timur. Sasudah itu baliau babaliak arah lalu mandukuang Republik Indonesia. Indak lamo kudian Muchtar diangkek sabagai katua Partai Masyumi cabang Sulawesi. 

Pado taun 1950, pasukan APRIS pimpinan [[Andi Azis]] malakuan pambarontakan di Makassar. Mareka basamo pasukan [[KNIL]] maadoan razia ka rumah tokoh-tokoh nan anti-federal. Salah satunyo ka rumah Muchtar Lutfi, disinan baliau langsuang ditembak sampai tewas. Ateh jaso-jasonyo, masyarakaik Makassar maabadian namo Muchtar Lutfi pado sabuah jalan di kota Makassar, sakitar [[Pantai Losari]].

==Rujuak-an==
{{reflist}}

{{DEFAULTSORT:Lutfi, Muchtar}}
[[Kategori:Pajuang kamardekaan Indonesia]]
[[Kategori:Ulama Indonesia]]
[[Kategori:Pandidik Indonesia]]
[[Kategori:Politikus Indonesia]]
[[Kategori:Ulama Minangkabau]]
[[Kategori:Tokoh Minangkabau]]
[[Kategori:Tokoh dari Agam]]
