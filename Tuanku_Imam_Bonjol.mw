{{Infobox Prime Minister 
|name          = Tuanku Imam Bonjol
|nationality   = [[Minangkabau]]
|image         = Tuanku_Imam_Bonjol.jpg‎
|caption       =Gambar Tuanku Imam Bonjol oleh [[Hubert Joseph Jean Lambert de Stuers|Hubert de Stuers]] (sekitar 1820)
|order         = Pamimpin Pidari
|monarch       = [[Pagaruyuang]]
|term_start    = k.1821
|term_end      = k.1837
|birth_date    = 1772
|birth_place   = [[Bonjol]]
|death_date    = 6 November 1864
|death_place   = [[Minahasa]]
|spouse        = 
|religion      = [[Islam]]
}}
'''Tuanku Imam Bonjol''' (laia di [[Bonjol, Pasaman|Bonjol]], [[Kabupaten Pasaman|Pasaman]], [[Minangkabau]], [[Hindia Balando]] 1772 - wafaik dalam pangasingan lalu dikubua-an di [[Lotak]], Pineleng, [[Kabupaten Minahasa|Minahasa]], 6 November 1864) adolah surang [[ulama]], pamimpin [[Kaum Pidari]] sarato pajuang nan baparang malawan [[Balando]] dalam paparangan nan disabuik [[Parang Pidari]] pado taun 1803-1838.<ref name="Radjab">{{cite book |last=Radjab |first=M., |authorlink=Muhamad Radjab |coauthors= |title=Perang Paderi di Sumatera Barat, 1803-1838 |year=1964 |publisher=Balai Pustaka |location= |id= }}</ref> Tuanku Imam Bonjol diangkek sabagai [[Pahlawan Nasional Indonesia]] badasarkan SK Presiden RI Nomor 087/TK/Tahun 1973, tanggal 6 November 1973.<ref>Direktorat Urusan Kepahlawanan dan Perintis Kemerdekaan, (1991), ''Wajah dan sejarah perjuangan pahlawan nasional'', Vol. 3, Departemen Sosial R.I., Direktorat Urusan Kepahlawanan dan Perintis Kemerdekaan.</ref>

== Namo jo gala ==
Namo asli dari Tuanku Imam Bonjol adolah '''Muhammad Shahab''', nan laia di [[Bonjol, Pasaman|Bonjol]] pado taun 1772. Baliau marupoan putra dari pasangan Bayanuddin (ayah) jo Hamatun (ibu). Ayahnyo, Khatib Bayanuddin, marupoan surang alim ulama nan barasa dari Sungai Rimbang, [[Suliki Gunung Ameh, Limo Puluah Koto|Suliki, Limo Puluah Koto]].<ref>Muhammad Syamsu As, Ulama pembawa Islam di Indonesia dan sekitarnya, Lentera, 1996</ref> Sabagai ulama sarato pamimpin masyarakaik satampek, Muhammad Shahab mandapek-an babarapo gala, yaitu ''Peto Syarif'', ''Malin Basa'', sarato ''Tuanku Imam''. [[Tuanku nan Renceh]] dari [[Kamang Magek, Agam|Kamang, Agam]] sabagai salah surang pamimpin dari ''Harimau nan Salapan'' adolah nan manunjuak baliau sabagai ''Imam'' (pamimpin) untuak kaum Pidari di Bonjol. Baliau akhianyo labiah dikana jo sabutan Tuanku Imam Bonjol.

== Riwayaik pajuangan ==
{{utama|Parang Pidari}}
Indak dapek dipungkiri, [[Parang Pidari]] maningga-an kanangan heroik sakaligus traumatis dalam memori bangso. Salamo sakitar 18 taun partamo parang tu (1803-1821) praktis nan baparang adolah sasamo urang [[Urang Minangkabau|Minang]] sarato [[suku Mandailing|Mandailing]] atau [[suku Batak|Batak]] umumnyo.

Pado awalnyo timbuanyo paparangan ko didasari kainginan dikalangan pamimpin ulama di [[karajaan Pagaruyuang]] untuak manarapan sarato manjalanan syariat [[Islam]] sasuai jo ''Ahlus Sunnah wal Jamaah'' ([[Sunni]]) nan bapagang taguah pado Al-Qur'an jo sunnah-sunnah Rasullullah ''shalallahu 'alaihi wasallam''. Kudian pamimpin ulama nan tagabuang dalam ''Harimau nan Salapan'' mamintak [[Tuanku Lintau]] untuak maajak [[Yang Dipertuan Pagaruyuang]] sarato [[Kaum Adaik]] untuak maninggaan babarapo kabiasaan nan indak sasuai jo Islam (''Bid'ah'').

Dalam babarapo parundiangan indak ado kato sapakaik antaro [[Kaum Pidari]] (namo untuak kaum ulama) jo ''Kaum Adaik''. Sairiang jo itu dibabarapo [[nagari]] dalam karajaan Pagaruyuang bagajolak, lalu sampai akhianyo ''Kaum Pidari'' dibawah pimpinan [[Tuanku Pasaman]] manyarang [[Pagaruyuang, Tanjuang Ameh, Tanah Data|Pagaruyuang]] pado taun 1815, lalu pacah patampuran di [[Koto Tangah, Tanjuang Ameh, Tanah Data|Koto Tangah]] dakek [[Batu Sangka]]. [[Sultan Arifin Muningsyah]] tapaso malarian diri dari ibukota karajaan ka Lubuakjambi. 

Pado 21 Februari 1821, kaum Adaik sacaro resmi bakarajo samo jo pamarentah [[Hindia-Balando]] baparang malawan kaum Pidari dalam pajanjian nan ditandotangani di [[Padang]], sabagai kompensasi [[Balando]] mandapek hak akses sarato panguasaan ateh wilayah darek (padalaman Minangkabau).<ref>G. Kepper, (1900), ''Wapenfeiten van het Nederlands Indische Leger; 1816-1900'', M.M. Cuvee, Den Haag.</ref> Pajanjian tu dihadiri pulo dek siso kaluarga dinasti [[karajaan Pagaruyuang]] di bawah pimpinan [[Bagagarsyah dari Pagaruyuang|Sultan Tangkal Alam Bagagar]] nan alah barado di [[kota Padang|Padang]] wakatu itu.

Campua tangan Balando dalam parang tu ditandoi jo panyarangan [[Simawang, Rambatan, Tanah Data|Simawang]] jo [[Sulik Aia, X Koto Diateh, Solok|Sulik Aia]] dek pasukan Kapten Goffinet jo Kapten Dienema awal April 1821 ateh parentah Residen James du Puy di Padang, Dalam hal iko ''Kompeni'' malibat-an diri dalam parang karano "diundang" dek kaum Adaik.

Palawanan nan dilakuan dek pasukan pidari cukuik tangguh sahingga sangek manyulik-an Balando untuak manunduak-annyo. Oleh sabab itu Balando malalui Gubernur Jendral [[Johannes van den Bosch]] maajak pamimpin ''Kaum Pidari'' nan wakatu tu alah dipimpin dek Tuanku Imam Bonjol untuak badamai malalui maklumat ''Pajanjian Masang'' pado taun 1824. Hal iko dimaklumi karano diwakatu nan basamoan Batavia kahabisan dana pulo dalam maadok-i paparangan lain di [[Eropah]] jo di [[Jawa]] sarupo [[Parang Diponegoro]]. Tatapi kudian pajanjian ko dilangga surang dek Balando jo caro manyarang nagari [[Pandai Sikek, Sapuluah Koto, Tanah Data|Pandai Sikek]].

Namun, sajak awal 1833 parang barubah manjadi parang antaro kaum Adaik jo kaum Pidari malawan Balando, kadua pihak bahu-mambahu malawan Balando, Pihak-pihak nan samulo batantangan akhianyo basatu malawan Balando. Diujuang panyasalan muncul kasadaran, maundang Balando dalam konflik justru manyangsaroan masyarakaik [[Minangkabau]] itu sandiri.
<ref name="Nain">Sjafnir Aboe Nain, , (2004), ''Memorie Tuanku Imam Bonjol (MTIB)'', transl., Padang: PPIM.</ref> Basatunyo kaum Adaik jo kaum Pidari ko dimulai jo dibueknyo kompromi nan disabuik ''Plakaik Puncak Pato'' di [[Tabek Patah, Salimpauang, Tanah Data|Tabek Patah]] nan maujuik-an konsensus ''Adat basandi Syarak, Syarak basandi Kitabullah'' (Adat berdasarkan Agama, Agama berdasarkan Kitabullah ([[Al-Qur'an]])). 

Raso panyasalan Tuanku Imam Bonjol ateh tindakan kaum Pidari pado sasamo urang Minang, Mandailing jo Batak, tarefleksi dalam ucapannyo ''Adopun hukum Kitabullah banyak lah malampau dek ulah kito juo. Baa dek kalian?'' (Adapun banyak hukum Kitabullah yang sudah terlangkahi oleh kita. Bagaimana pikiran kalian?).<ref name="Nain">Sjafnir Aboe Nain, , (2004), ''Memorie Tuanku Imam Bonjol (MTIB)'', transl., Padang: PPIM, hal. 39.</ref>

Panyarangan sarato pangapuangan benteang kaum Pidari di Bonjo dek Balando dari sagalo jurusan salamo sakitar anam bulan (16 Maret-17 Agustus 1837)<ref>G. Teitler, 2004, ''Het einde Padri Oorlog: Het beleg en de vermeestering van Bondjol 1834-1837: Een bronnenpublicatie'', Amsterdam: De Bataafsche Leeuw, 59-183.</ref> nan dipimpin dek jenderal sarato para parwira Balando, tapi jo tantara nan sabagian gadang adolah bangso pribumi nan tadiri dari babagai suku, sarupo [[suku Jawa|Jawa]], [[Suku Madura|Madura]], [[Suku Bugis|Bugis]], jo [[Pulau Ambon|Ambon]]. Dalam daftar namo para parwira pasukan Balando, tadapek Mayor Jendral Cochius, Letnan Kolonel Bauer, Mayor Sous, Kapten MacLean, Letnan Satu Van der Tak, Pembantu Letnan Satu Steinmetz sarato nan lainnyo, tatapi ado pulo namo-namo ''Inlandsche'' ([[pribumi]]) sarupo Kapitein Noto Prawiro, Inlandsche Luitenant Prawiro di Logo, Karto Wongso Wiro Redjo, Prawiro Sentiko, Prawiro Brotto, sarato Merto Poero.

Tadapek 148 parwira Eropa, 36 parwira pribumi, 1.103 tantara Eropa, 4.130 tantara pribumi, ''Sumenapsche hulptroepen hieronder begrepen'' (pasukan pambantu Sumenep, Madura). Sarangan kapado benteang Bonjol dimulai urang-urang Bugih nan barado di bagian muko dalam panyarangan patahanan Pidari.

Dari [[Batavia]] didatangan taruih tambahan kakuatan tantara Balando, dimano pado tanggal 20 Juli 1837 tibo jo Kapa Perle di Padang, Kapitein Sinninghe, sajumlah urang [[Eropa]] jo [[Afrika]], 1 ''sergeant'', 4 ''korporaals'' sarato 112 ''flankeurs''. Nan balakangan ko manunjuak kapado sardadu Afrika nan direkrut dek Balando di banua tu, kini negara [[Ghana]] jo [[Mali]]. Mareka disabuik pulo ''Sepoys'' sarato badinas dalam tantara Balando.

== Panangkok-an jo pangasingan ==
Sasudah datang bantuan dari Batavia, mako Balando mulai malanjuik-an baliak pangapungan, katiko pado maso-maso salanjuiknyo, kadudukan Tuanku Imam Bonjol batambah sulik, namun baliau masih indak sudi untuak manyarah kapado Balando. Sahinggo sampai untuak katigo kali Balando mangganti komandan parangnyo untuak marabuik Bonjo, yaitu sabuah nagari ketek nan ba benteang dari tanah liek nan di sakitarnyo dikalilingi dek parik-parik. Barulah pado tanggal 16 Agustus 1837, Benteang Bonjo dapek dikuasoi sasudah sakian lamo dikapuang.

Dalam bulan Oktober 1837, Tuanku Imam Bonjol diundang ka [[Palupuah, Agam|Palupuah]] untuak barundiang. Tibo di tampek tu langsuang ditangkok lalu dibuang ka [[Cianjur]], [[Jawa Barat]]. Kudian dipindahan ka Ambon lalu akhianyo ka Lotak, [[Kabupaten Minahasa|Minahasa]], dakek [[Manado]]. Di tampek tarakhia tu baliau maningga dunia pado tanggal 8 November 1864. Tuanku Imam Bonjol dikubua-an di tampek pangasiangannyo tu.

== Pangharagoan ==
Pajuangan nan alah dilakuan dek Tuanku Imam Bonjol dapek manjadi inspirasi akan kapahlawanannyo dalam manantang panjajahan,<ref>Kompas 10/11/2007 Oleh Suryadi, Dosen dan Peneliti pada Opleiding Talen en Culturen van Zuidoost-Azië en Oceanië, Universiteit Leiden, Belanda</ref> sabagai pangharagoan dari pamarentah Indonesia nan mawakili rakyat Indonesia pado umumnyo, Tuanku Imam Bonjol diangkek sabagai [[Pahlawan Nasional Indonesia]] sajak tanggal 6 November 1973. 

Salain tu namo Tuanku Imam Bonjol hadir pulo di ruang publik bangso sabagai namo jalan, namo stadion, namo universitas, bahkan pado lembaran Rp 5.000 kaluaran [[Bank Indonesia]] 6 November 2001.<ref>www.tokohindonesia.com [http://www.tokohindonesia.com Imam Bonjol, Tuanku] (diakses pada 23 Juli 2010)</ref>

== Rujuak-an ==
{{reflist}}

== Pautan Lua ==
* {{id}} [http://www.tokohindonesia.com/tokoh/article/294-pahlawan/1367-imam-bonjol Bio Imam Bonjol di Ensiklopedi Tokoh Indonesia]

{{Pahlawan Indonesia}}
{{lifetime|1772|1864|Imam Bonjol}}

[[Kategori:Pahlawan nasional Indonesia]]
[[Kategori:Tokoh Islam Indonesia]]
[[Kategori:Ulama Minangkabau]]
[[Kategori:Tokoh Minangkabau]]
[[Kategori:Tokoh dari Pasaman]]
