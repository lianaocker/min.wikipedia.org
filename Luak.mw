'''Luhak''' iko namo wilayah nan marupoan daerah asli nenek-moyang [[Urang Minang|rang Minang]]. Luhak disabuik juo jo wilayah '''Darek''' atau '''Luhak Nan Tigo'''. 
# [[Luhak Tanah Data]], disabuik juo ''Luhak Nan Tuo''. Ungkapan untuak Luhak Tanah Data: ''"Buminyo lembang, aianyo tawa, ikannyo banyak"''. Warna bendera: Kuniang.
# [[Luhak Agam]], disabuik jo ''Luhak Nan Tangah''. Ungkapan untuak Luhak Agam: ''"Buminyo angek, aianyo karuah, ikannyo lia"''. Warna bendera: Sirah.
# [[Luhak Limopuluah]], disabuik jo ''Luhak Nan Bungsu''. Ungkapan untuak Luhak Limopuluah: ''"Buminyo lembang, aianyo tawa, ikanyo banyak"''. Warna bendera: Hitam.

== Tambo ==
Manuruik [[Tambo|Tambo Alam Minangkabau]], daulu katiko nenek moyang rang Minang masih tingga di puncak [[Gunuang Marapi]], ado tigo sumua atau disabuik luhak. Ado sabuah sumua (luhak) nan talatak di tanah nan data. Urang nan ado di salingka luhak tu, bisa minum disinan, nan kamudian hari keturunannyo mambukak daerah nan dinamokan Luhak Tanah Data. Ado pulo sabuah sumua nan ditumbuhi rumpuik mansiang. Urang nan tingga di salingka sumua tu minum ka sinan, mako daerah nan dibukak keturunannyo disabuik Luhak Agam. Sumua katigo manjadi tampek minum 50 keluarga. Kudian hari, daerah nan dibukak keturunan keluarga tu dinamokan Luhak Limopuluah.

== Rantau ==
Masiang-masiang Luhak mampunyoi wilayah [[Rantau]] surang-surang: 
* Masyarakaik Luhak Tanah Data marantau ka arah barat jo tenggara (Jambi, Kuantan, Painan, Indropuro, dll).
* Masyarakaik Luhak Agam, marantau ka arah utara jo barat (Pasaman, Panti, Rao, Lubuak Sikapiang, dll).
* Masyarakaik Luhak Limopuluah marantau ka arah daerah Riau darek (Kampar Kiri, Kampar Kanan, Rokan, Bangkinang, Rumbio, dll).

Salain itu ado juo wilayah nan disabuik [[Ujuang Darek Kapalo Rantau]], yaitu daerah bateh wilayah Luhak jo Rantau.

[[Kategori:Geografi]]
[[Kategori:Sejarah]]
[[Kategori:Minangkabau]]

[[en:Luhak]]
[[fa:لوحک]]
[[id:Luhak]]
