[[Berkas:Talempong.jpg|right|thumb|Patunjuakan talempong.]]
'''Talempong''', atau disabuik juo jo namo '''calempong''' ([[Kuantan Singingi]]),<ref>Hamidy, U.U. (1986), ''[http://books.google.co.id/books?id=agYMAAAAMAAJ&q=calempong+kuantan&dq=calempong+kuantan&hl=en&sa=X&ei=_HHBUY_lLsSrrAeqnIGIDQ&ved=0CDEQ6AEwAQ Kesenian jalur di Rantau Kuantan, Riau]'', Bumipustaka, p. 41. Diakses 19 Juni 2013.</ref>  '''caklempong''' ([[Malaysia]]),<ref name=Matusky>Matusky, Patricia Ann, Sooi Beng Tan (2004), ''[http://books.google.co.id/books?id=x06nBdEkAOMC&pg=PA165&dq=Abd+Samad+Idris,+1970+caklempong&hl=en&sa=X&ei=RHDBUaqnGoSBrgeimoCQBg&ved=0CC8QuwUwAA#v=onepage&q=Abd%20Samad%20Idris%2C%201970%20caklempong&f=false The Music of Malaysia:The Classical, Folk, and Syncretic Traditions]'', Ashgate Publishing, Ltd., p. 165. Diakses 19 Juni 2013.</ref> atau '''canang''',<ref name=May>May, Elizabeth (1983), ''[http://books.google.co.id/books?id=oSxB2s7Jp6QC&pg=PA114&dq=canang+talempong&hl=en&sa=X&ei=bXbBUfHjHMLhrAfLpIHwCQ&ved=0CC8QuwUwAA#v=onepage&q=canang%20talempong&f=false Musics of Many Cultures: An Introduction]'', University of California Press, p. 114. Diakses 19 Juni 2013</ref>  adolah saparangkek alaik musik (ansambel) sarupo gong ketek nan tabuek dari logam kuniangan atau parunggu.<ref name=Garland>Miller, Terry E., Sean Williams (2008), ''[http://books.google.co.id/books?id=XDm80zCZGKAC&pg=PA340&dq=talempong&hl=en&sa=X&ei=UVPBUd-GA4aPrgfY5ICAAg&redir_esc=y#v=onepage&q=talempong&f=false The Garland Handbook of Southeast Asian Music]'', Routledge, p. 340. Diakses 19 Juni 2013.</ref> Kasenian talempong [[Minangkabau|Minang]] dapek dimainan sacaro diam atau bagarak, tagantuang tujuan panyalanggaraannyo.<ref name=Garland/> Talempong biasonyo tadiri dek tigo atau ampek pasang gong sajaja, atau duo pasang jo gong tungga, sapasang gandang basisi duo, gandang basisi tungga atau gandang rapano, sarato kok di daerah [[Sawahlunto]]-[[Sijunjung, Sijunjung|Sijunjung]] batambah jo gong baukuaran sadang atau sapasang gong (disabuik juo ''aguang'') nan tagantuang.<ref name=Garland/>

Dalam patunjuakan talempong nan dibaoan sacaro bagarak, satiok pamain mamainan ciek atau duo talempong nan tadapek di langan jo tangan kirinyo.<ref name=Garland/> Talempong umumnyo dimainan sacaro baarak-arak dalam upacaro adaik kampuang sabalun mulai maso tanam padi, atau mairiangan [[Tari Piriang|panari piriang]] pado alek pakawinan, atau upacaro malewakan gala surang datuak atau pangulu.<ref name=Matusky/><ref name=May/><ref name=Garland/>

Dalam patunjuakan talempong nan indak bagarak nan umumnyo untuak patunjuakan dalam ruangan, limo atau anam gong ketek dilatakan pado suatu karangko nan balapih bahan lambuik, untuak mampajaleh danguang alaik musiak ko.<ref name=Garland/> Para pamain bapasang-pasangan mamainan babagai jinih talempong manuruik urutan masuaknyo, nan dapek balain antaro satiok nagari.<ref name=Garland/> Pangaturan nada, kombinasi alaik, sarato alaik musik kusuih nan bapakai dalam parangkek talempong, lai babedo dari nagari ka nagari.<ref name=May/><ref name=Garland/>

Talempong dibao ka [[Nagari Sambilan]], Malaysia, dek masarakaik [[Sumatera Barat]] pado abaik ka-14.<ref name=Matusky/><ref name=May/> Pengajaran kasenian ko dapek basuo di daerah salatan [[Samananjuang Malaysia]], di ma banyak taseba urang-urang katurunan Minangkabau.<ref name=Matusky/>

== Rujuakan ==
{{reflist}}

[[Kategori:Seni]]
[[Kategori:Sumatera Barat]]
