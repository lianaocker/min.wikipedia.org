'''Silek Minang''' marupokan suatu seni bela diri tradisional khas anak nagari di [[Urang Minang|Minang]] nan alah bakambang sajak lamo. Silek nan sabana asli dari Minang manuruik urang tuo-tuo disabuik jo namo ''[[Silek Tuo]]'', disampiang iko ado juo aliran silek nan alah lamo tanamo di nagari-nagari tatentu, contoh ''[[Silek Sitaralak|Sitaralak]]'', ''[[Silek Kumango|Kumango]]'', ''[[Silek Lintau|Lintau]]'', ''[[Silek Luncua|Luncua]]'', ''[[Silek Pauah|Pauah]]'', ''[[Silek Gulo Tareh|Gulo Tareh]]'', ''[[Silek Harimau|Harimau]]'', jo lain-lainnyo.

Umumnyo, ado persyaratan nan haruih dipanuhi sabalun murid baraja silek. Murid haruih manyadioan bareh, pinjaik, pisau, jo kain kafan, nan mano adalah simbol dari sifat urang pandeka Minang: ''musuah indak dicari, kok basuo pantang diilakkan''.

Ado babarapo macam bantuak silek:
# Silek pencak nan labiah mangatangahan seni pementasan/randai
# Silek prestasi barupo ulahrago nan manuruik aturan-aturan IPSI
# Silek tradisi, silek nan sabana silek untuak awak panjago diri

Wakatu nan ditantuan untuak baraja silek tradisi ko kadang malam hari bagai, umumnyo sasudah sumbayang Isya. Murid-murid nan baraja biasonyo tagak baputa mangaliliangi gelanggang tampek baraja silek, dima guru malatiah jo manjago keselamatan murid-murid sadonyo.

[[Kategori:Budayo]]
[[Kategori:Minangkabau]]
[[Kategori:Cabang ulahrago]]
