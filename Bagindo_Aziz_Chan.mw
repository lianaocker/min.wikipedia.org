{{Infobox Officeholder
|honorific-prefix = 
|honorific-suffix = 
|name = Bagindo Azizchan
|image = Bagindo azizchan pt.jpg
|imagesize = 
|caption = 
|office = Wali kota Padang
|order = 2
|term_start = 1946
|term_end = 1947
|lieutenant = 
|predecessor = [[Abubakar Jaar|Mr. Abubakar Jaar]]
|successor = 
|office2 = 
|order2 = 
|term_start2 = 
|term_end2 = 
|succeeding2 = 
|president2 = 
|predecessor2 = 
|successor2 = [[Said Rasad]]
|birth_date = {{birth date|1910|9|30}}
|birth_place = {{flagicon|Balando}} [[Padang]], [[Hindia Balando]]
|death_date = {{death date and age|1947|7|19|1910|9|30}}
|death_place = {{flagicon|Indonesia}} [[Padang]], [[Indonesia]]
|nationality = {{flagcountry|Indonesia}} Indonesia
|party = 
|spouse = Zaora Oesman
|relations = 
|children = 
|alma_mater = 
|occupation = 
|profession = [[Pandidik]]
|religion = [[Islam]]
|signature = 
|website = 
|footnotes = 
}}

'''Bagindo Azizchan''' ({{lahiamati|[[Padang]]|30|9|1910|[[Padang]]|19|7|1947}}) adolah pajuang kamardekaan Indonesia. Baliau manjabat [[Wali Kota Padang]] nan kaduo sasudah kamardekaan nan dilantiak pado tanggal 15 Agustus 1946 manggantian [[Abubakar Jaar|Mr. Abubakar Jaar]].<ref>Husein, Ahmad (1992). ''Sejarah Perjuangan Kemerdekaan R.I. di Minangkabau/Riau 1945-1950''. Volume 1. Badan Pemurnian Sejarah Indonesia-Minangkabau. ISBN 978-979-405-126-9.</ref> Baliau maningga pado umua 36 taun sasudah talibat dalam sabuah patampuran malawan [[Balando]]. Jasadnyo dimakamkan di Taman Makam Pahlawan Bahagia, [[Bukittinggi]]. Gala [[Pahlawan Nasional Indonesia]] diagiahan kapado baliau pado 9 November 2005.

Laia pado 30 September 1910, Bagindo Azizchan manjalani pandidikan [[Hollandsch-Inlandsche School|HIS]] di Padang, [[Meer Uitgebreid Lager Onderwijs|MULO]] di [[Surabaya]], sarato [[Algemeene Middelbare School|AMS]] di [[Batavia]]. Tamat dari AMS jo sempat duo taun duduak di ''Rechts Hooge School'' (RHS), baliau sempat mambukak praktik pangacara sarato aktif di babarapo organiasi, di antaranyo sabagai anggota panguruih Jong Islamieten Bond di bawah pimpinan [[Agus Salim]]. Babaliak ka kampuang halamannyo pado taun 1935, baliau mangabdi sabagai guru di babarapo sakola di Padang sarato bakali-kali pindah maaja ka lua kota. Baliau sempat aktif di [[Persatuan Muslim Indonesia]] (Permi) sampai organisasi tu dibubaran pado taun 1937. Sasudah [[proklamasi kamardekaan Indonesia|proklamasi kamardekaan]], baliau ditunjuak sabagai Wakia Wali Kota Padang pado 24 Januari 1946 sarato pado 15 Agustus 1946 dilantiak sabagai wali kota manggantian [[Abubakar Jaar|Mr. Abubakar Jaar]] nan pindah tugas manjadi residen di [[Sumatera Utara]].

Di tangah situasi pasca-kadatangan [[Sakutu]] di Padang pado 10 Oktober 1945, baliau manulak tunduak kapado kakuatan tantara Balando nan barado di balakang tantara Sakutu.<ref>Kahin, A. (1999). ''Rebellion to Integration: West Sumatra and the Indonesian Polity''. 1926-1998. Amsterdam University Press. ISBN 90-5356-395-4.</ref> Baliau taruih malakuan palawanan jo caro manabik-an surek kaba pajuangan nan banamo ''Republik Indonesia Jaya'', bahkan turun langsuang mamimpin palawanan kapado Balando sampai akhianyo tewas pado tanggal 19 Juli 1947.<ref>Sudarmanto, J. B. (2007). ''Jejak-jejak Pahlawan: Perekat Kesatuan Bangsa Indonesia''. Grasindo. ISBN 978-979-759-716-0.</ref> Manuruik hasil visum (nan dilakuan di [[Rumah Sakit Tentara Dr. Reksodiwiryo]], [[Ganting Parak Gadang, Padang Timur, Padang|Ganting]] kini), baliau maningga karano takanai barang tumpua sarato tadapek tigo bakeh tembakan di wajahnyo.

== Pahormatan ==
Untuak mahormati jaso-jaso sarato pangorbanannyo, namonyo diabadian manjadi namo jalan di babarapo kota, sarupo di Padang jo Bukiktinggi. Di Padang, sabuah monumen babantuak kapalan tinju didirian di pasimpangan [[Jalan Gajah Mada, Padang|Jalan Gajah Mada]] jo [[Jalan Jhoni Anwar, Padang|Jalan Jhoni Anwar]], [[Kampuang Olo, Nanggalo, Padang|Kampuang Olo]], [[Nanggalo, Padang|Nanggalo]]. Walaupun diresmian sabagai Monumen Bagindo Azizchan dek Wali Kota Padang [[Syahrul Ujud]] pado 19 Juli 1983, monumen tu labiah dikana jo namo Tugu Simpang Tinju. Monumen lainnyo, talatak di Taman Melati (kompleks [[Museum Adityawarman]]), hasil karya palukih [[Wisran Hadi]] jo pemaek Arby Samah.

== Rujuak-an ==
{{reflist}}

== Pautan lua ==
* {{id}} [http://www.padang.go.id Situs web resmi kota Padang]
{{S-start}}
{{s-off}}
{{Succession box|tahun=[[1946]]â€”[[1947]]|jabatan=[[Daftar wali kota Padang|Wali kota Padang]]|pendahulu=[[Abubakar Jaar|Mr. Abubakar Jaar]]|pengganti=[[Said Rasad]]}}
{{End}}
{{Daftar wali kota Padang}}
{{Pahlawan Indonesia}}
{{lifetime|1910|1947|Aziz Chan, Bagindo}}

[[Kategori:Pahlawan nasional Indonesia]]
[[Kategori:Tokoh nan dibunuah]]
[[Kategori:Wali Kota Padang]]
[[Kategori:Tokoh Minangkabau]]
[[Kategori:Tokoh dari Padang]]
