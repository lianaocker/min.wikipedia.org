'''Datuak Parpatih nan Sabatang''' adolah gala surang tokoh legendaris panyusun [[adaik Minangkabau]]<ref>{{cite book |last=Batuah |first= A. Dt.|authorlink= |coauthors= Madjoindo, A. Dt.|title=Tambo Minangkabau dan Adatnya |year=1959 |publisher= Balai Pustaka|location=Jakarta |id= }}</ref>.  Sistem adaik nan disusun Datuak Parpatiah Nan Sabatang iko dikana juo jo nama ''Lareh Bodi Caniago''.

== Namo Ketek ==

Baragam pandapaik mangenai namo ketek baliau. Ado nan mangatokan namo keteknyo adolah Balun nan kamudian disabuik Sutan Balun, badasakan [[Tambo Minangkabau]]. Ado pulo nan mangatokan namo keteknyo adolah Jatang atau Cumatang. Untuak hal iko paralu panalitian labiah lanjuik dek para pakar sijarah.

== Sanak Famili ==

Datuak Parpatih nan Sabatang lahia dari pasangan [[Cati Bilang Pandai]] jo Puti Indo Jelita. Baliau basudaro jo [[Datuak Katumanggungan]] nan satu ibu tapi lain ayah. Gala Datuak Parpatih nan Sabatang diabadikan manjadi namo sabuah jalan di Kota [[Solok]] kini dek karano konon tokoh iko amaik bajaso bagi masyarakaik Solok di bidang pertanian. Gala iko juo diturunkan dek kamanakan nan baaliran [[Lareh Bodi Caniago|Bodi Caniago]].

Di [[Negeri Sembilan]], [[Malaysia]], urang Minang disinan manjalankan ''[[adat Perpatih]]'' nan marupoan hasia pamikiran jo gagasan dari Datuak Parpatih nan Sabatang.

Di dalam prasasti [[Amogapasya]] disabuikan juo namo baliau sabagai [[Parpatiah]]. Kadang-kadang liau diidentifikasi sabagai [[Patih Sewatang]]. Sasuai jo galanyo, baliau manduduaki jabatan sabagai [[patiah]] karajaan basamo [[Tumangguang]] nan juo dikana sabagai [[Datuak Katumanggungan]].

== Patiah jo Karajaan Koto Alang ==

Sabagian sumber manyabuikan baso gala Datuak Parpatih nan Sabatang marupoan turunan dari gala rajo nan pernah bakuaso di [[Karajaan Koto Alang]] (sabalunnyo [[Karajaan Kandis]]) nan bagala Patiah nan sangkek itu juo basaingan jo rajo banamo Tumenggung.

Karano kahancuran karajaan Koto Alang mako Patiah jo Tumenggung mancari wilayah baru di sakaliliang kaki [[Gunuang Marapi]].

== Pangasas Sistem Adaik Demokrasi di Minangkabau ==

Jaso Datuak Parpatih indak ka dilupoan dalam ingatan urang Minang nan ditutuakan sacaro turun tamurun. Aliran Bodi Caniago nan dibantuaknyo malawan sistem pamarintahan nan otoriter jo aristokrasi nan dibangun dek sudaronyo, [[Datuak Katumanggungan]].

== Rujuakan ==
{{reflist}}

== Pautan Lua ==
* [http://www.cimbuak.net/content/view/371/7/ Sejarah Minangkabau (2): Kerajaan Minangkabau Baru]
* [http://www.antara-sumbar.com/eng/?mod=wisata&d=7&id=63 Tomb of Datuk Perpatih Nan Sabatang]

[[Kategori:Datuak di Minangkabau|Parpatih Nan Sabatang]]
[[Kategori:Tokoh dalam legenda Minangkabau|Parpatih Nan Sabatang]]


{{stub}}
