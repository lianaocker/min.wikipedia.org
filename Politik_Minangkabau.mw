[[Berkas:Pagaruyung.jpg|thumb|220px|right|[[Istano Pagaruyuang]], simbol politik tatinggi karajaan Minangkabau.]]

'''Politik Minangkabau''' adolah suatu sistem politik nan balandaskan filosofi [[demokrasi]], [[egalitarianisme|egalitarian]], sarato [[kaadilan sosial]]. Sistem politik tu alah balaku dalam papolitikan [[Urang Minang|masyarakaik Minangkabau]] sajak baabaik-abaik nan lalu, nan dianggap dek babagai kalangan sabagai sabuah sistem nan modern sarato mandului zamannyo.

== Pra-kamardekaan Indonesia ==
Jauah sabalun kadatangan kolonialis [[Balando]], sistem sosial jo politik dalam masyarakaik Minangkabau alah dijalanan jo prinsip-prinsip politik nan demokratis, egaliter sarato bakaadilan sosial. Hal iko nampak dari balakunyo sistem ''[[Nagari]]'' nan otonom, dima suatu kalompok masyarakaik nan bahimpun dalam suatu nagari (satingkek kalurahan/desa) dikalola sacaro basamo dek suatu ''triumvirat'' nan disabuik ''[[Tigo Tungku Sajarangan]]'' dalam sabuah limbago (lembaga) nan disabuik ''[[Kerapatan Adat Nagari]]''. 

''Tigo Tungku Sajarangan'' tadiri dari tigo unsur masyarakaik nan mancakup kaum adaik, kaum ulama sarato kaum cadiak pandai. 

*''Kaum Adaik'' diwakili dek babarapo urang panghulu dari suku/klan nan ado dalam sistem adaik Minangkabau, sarupo suku Koto jo Piliang, Bodi jo Caniago sarato babagai suku pacahan baru lainnyo. Satiok suku/klan diwakili dek babarapo urang datuak nan adolah kapalo kaum atau kaluarga gadang.

*''Kaum Ulama'' diwakili dek urang-urang nan manguasoi ilimu agamo tapi indak mamagang posisi dalam struktur adaik. 

*''Kaum Cadiak Pandai'' diwakili dek urang-urang nan dianggap punyo pangatahuan nan banyak, cadiak sarato pandai tapi indak pulo mamagang posisi dalam struktur adaik.

Katigo unsur ko saliang bainteraksi, badialektika bahkan konflik pulo kadang-kadang, dalam suatu sistem politik nan diwadahi dek suatu limbago Karapatan Adat Nagari. Di dalam limbago ikolah dipadebatkan jo dimusyawarahkan sagalo sasuatu pamasalahan nan ado dalam suatu nagari sahinggo dapek ditamuan solusi nan disapakati dek sadonyo pihak demi kaadilan sarato kasejahteraan masyarakaik itu sendiri. Kaputusan limbago ko bersifaik otonom tanpa harus mamintak pasetujuan dari otoritas politik nan labiah tinggi sarupo raja, misalnyo.

== Pasca-kamardekaan Indonesia ==
{{Multiple image|direction=horizontal|align=right|image1=TanMalaka DariPendjara ed3.jpg|image2=Mohammad Hatta 1950.jpg|image3=SoetanSjahrir.jpg|width1=100|width2=105|width3=101|footer=[[Tan Malaka]], [[Mohammad Hatta]], sarato [[Sutan Sjahrir]]; tigo urang tokoh politik pantiang Indonesia dari Minangkabau.}}

Sistem politik Minangkabau nan demokratis sarato egaliter adolah antitesis bagi sistem politik gadang lainnyo di [[Indonesia]] nan diusuang dek [[budayo Jawa]] nan cenderung [[sentralistik]], [[patron klien]] sarato [[Feodalisme|feodalistik]]. Dalam sajarah sajak Indonesia mardeka, kaduo sistem politik ko saliang bainteraksi, basaing sarato badialektika dalam papolitikan Indonesia dalam rangka pangalolaan negara demi pancapaian tujuan banegara, yaitu masyarakaik adia sarato makmur.

Pado awal-awal kamardekaan, sistem politik [[Budayo Minangkabau|Minangkabau]] nan tamanifestasi dalam lakon politik dari tokoh-tokoh politik nan barasa dari Minangkabau, samisal [[Hatta]], [[Syahrir]], [[Natsir]], [[Agus Salim]] sarato nan lain-lain, mandapek-an tampek nan labiah laluaso jo balakunyo sistem parlementer nan diwarnai jo baragam partai politik. Untuak sabuah negara nan masih mudo, tanyato sistem ko acok menimbuaan kagaduahan politik, sahinggo baakibaik pado jatuah bangunnyo pamarentahan sarato acoknyo pagantian kabinet.

Sistem ko balaku sampai kaluanyo [[Dekrit Presiden]] pado taun 1959. Sistem politik demokratis nan baumua 14 taun tu kudian baganti jo sistem politik sentralistik sarato feodalistik nan dijalanan dek [[Presiden Soekarno]] jo kakuasaan nan ampia indak babateh sampai taun 1965, dima akhianyo kakuasaan diambiak aliah dek [[Soeharto]]. Salamo sakitar 32 taun salanjuiknyo, Presiden Soeharto-pun manjalanan sistem nan hampia samo jo pandahulunyo. Barulah pado taun 1998, karano adonyo reformasi, papolitikan Indonesia baliak ka sistem demokrasi, walaupun masih basifat prosedural atau alun substansial.

==Rujuak-an ==
*Graves, Elizabeth E. (2007). ''Asal-usul Elite Minangkabau Modern: Respons Terhadap Kolonial Belanda Abad XIX/XX''. Jakarta: Yayasan Obor Indonesia.
*[http://books.google.co.id/books?id=jC0xxehrArQC&pg=PA28&lpg=PA28&dq=politik+minangkabau&source=bl&ots=6asR-sxpMY&sig=7RQ9qn6BBZEGyz3Ul9VLFqVHlUc&hl=en&sa=X&ei=t6awUfeyKuSE0QG8woCgAQ&ved=0CFwQ6AEwBzha#v=onepage&q=politik%20minangkabau&f=false ''Adat Minangkabau & Merantau''] Tsuyoshi Kato. Diakses 30 Juni 2013.

== Pautan lua ==
*[http://www.berdikarionline.com/opini/20100726/nilai-egalitarian-dan-demokrasi-masyarakat-minangkabau.html ''Nilai Egalitarian Dan Demokratis Masyarakat Minangkabau''] ''Berdikari Online'', 26 Juli 2010. Diakses 30 Juni 2013.
*[http://www.lenteratimur.com/kun-fayakun-jadilah-indonesia/ ''Kun Fayakun, Jadilah Indonesia''] ''Lentera Timur'', 12 Juli 2011. Diakses 30 Juni 2013.
*[http://politik.kompasiana.com/2010/03/08/berpikir-minang-untuk-indonesia-88699.html ''Berpikir Minang untuk Indonesia''] ''Kompasiana''. Diakses 30 Juni 2013.

{{sejarah-stub}}

[[Kategori:Minangkabau]]
[[Kategori:Sejarah Indonesia]]
