'''Musajik Taqwa Muhammadiyah''' adalah ciek alah [[musajik]] paliang gadang di [[Indonesia]] nan talatak di pusek [[Padang|Koto Padang]], [[Sumatera Barat]]. Musajik nan tagak di tangah-tangah kebisiangan Pasa Rayo Padang iko patamo bana dibangun pado taun 1961 barupo bangunan balenggek duo nan di atehnyo ado ciek kubah nan gadang. Tapi pado 6 Januari 1975, musajik iko rusak barek dek kubah nantun runtuah. Pado taun 1977, musajik iko dibangun lai nan akhianyo salesai pado taun 1987.

Musajik iko barado indah jauah bana dari Musajik Gantiang jo Musajik Nurul Iman nan kaduonyo turik baperan dalam catatan sajarah Koto Padang. Kini, musajik iko indak hanyo dipagunoan untuk tampek baibadah se, tapi dipagunoan lo untuk kaparaluan lain bantuak pandidikan jo parekonomian.

== Sajarah ==
Pandiri musajik iko kabanyakan marupokan kader-kader Muhammadiyah, sahinggonyo acok disabuik jo Musajik Muhammadiyah. Asa mulo pandirian musajik iko bamulo katiko dibantuaknyo kalompoak (ranting) Muhammadiyah di Pasa Jao jo sakitarnyo pado taun 1952, nan anggotanyo wakatu itu bajumlah 25 orang dikapaloi dek Hasan Herbalis. Kalompoak nan tun mangadoan pangajian duo kali saminggu di Musajik Nurul Ihsan nan dikenal lo jo Masjid Kampuang Jao Dalam. Baru mangadoan pangajian salamo empek taun, tapeknya pado taun 1956, pangajian itu ditantang dek masyarakaik sakitar dek dianggap alah ikuik campua maurus budayo jo adaik inyo, misalnyo katiko anggota pangajian iko indak mambanaan acaro manujuah hari jo makan-makan di tampek urang nan alah maningga, sadangkan manuruik inyo hal itu marupokan hal nan dipabuliahan. Untuak indak mambuek masalah, mako pangajian iko dialiahan ke loih bada yaitu kadai milik Bilal. Kini, loih itu barada di kawasan Pasar Raya Padang tapeknyo di balakang blok A.

[[Kategori:Agamo]]
[[Kategori:Musajik di Indonesia]]

[[id:Masjid Taqwa Muhammadiyah]]
