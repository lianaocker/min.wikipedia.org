{{Infobox person
| name        = Tuanku Rao
| image       = 
| alt         = 
| caption     = 
| birth_name  = 
| birth_date  = <!-- {{Birth date and age|||}}-->1790
| birth_place = {{negara|Pagaruyuang}} [[Minangkabau]]
| death_date  = <!-- {{Death date and age|YYYY|MM|DD|YYYY|MM|DD}} (tanggal meninggal diikuti tanggal lahir) -->1833 (umua 43)
| death_place = {{negara|Pagaruyuang}} Minangkabau
| nationality = {{negara|Pagaruyuang}} Minangkabau
| other_names = Fakih Muhammad
| alma_mater  = 
| occupation  = [[Ulama]]
| known_for   = - Pajuang anti panjajahan<br/>- Pamimpin [[kaum Pidari]]
| religion    = [[Islam]]
| spouse      = 
| children    = 
| parents     = 
}}
'''Tuanku Rao''' (laia, 1790 - wafaik, 1833 pado umua 43) adolah panglimo parang sarato tokoh [[Pidari]] takamuko. Baliau adolah salah surang panyeba Islam di Tanah [[Suku Batak|Batak]].

== Asa usua ==
Tuanku Rao laia dari pasangan [[Suku Minangkabau|Minangkabau]] nan barasa dari [[Rao, Pasaman]], [[Sumatera Barat]]. Ayahnyo barasa dari Taruang-Taruang, Rao, sadangkan ibunyo dari Padang Mantinggi, Rao.<ref>Marjohan, Mempertimbangkan Kepahlawanan Tuanku Rao, Padang Today, 2-4-2009</ref> 

Pado maso remaja Tuanku Rao mandalami ilmu agamo Islam di surau Tuanku Nan Tuo, Koto Tuo, [[Kabupaten Agam|Agam]], lalu kudian malanjuik-annyo di [[Bonjol, Pasaman|Bonjol]]. Sasudah manyalasaian ilmu ''fiqihu al-Islam'' jo predikat ''thayyib jiddan'' (sangek mamuehan), baliau dianugarahi gala Fakih Muhammad.

Fakih Muhammad kudian manikah jo surang padusi bangsawan, putri Yang Dipatuan Rao. Karano mintuonyo bukan surang panganuik Wahabi, sarato indak basumangaik untuak manantang panjajahan [[Balando]], mako pimpinan pamarentahan Rao diambiak aliah dek minantunyo, nan kudian bagala Tuanku Rao.<ref name="ReferenceA">Mohammad Said, Sisingamangaradja XII</ref>

== Garakan Pidari ==
Pado 1816, Tuanku Nan Barampek mangiriangi Fakih Muhammad pulang ka kampuang halamannyo untuak manyebaan hukum Islam. Di Rao, Yang Dipatuan Daulat Padang Nunang, nan punyo patalian darah jo [[Karajaan Pagaruyuang]], indak ragu-ragu menyosialisasian hukum Islam tu kapado anak kamanakan.

Kudian basamo kamanakannyo, Bagindo Suman jo Kali Alam, baliau manyebaan ajaran Pidari ka Languang, Muaro Sitabu, Muaro Bangku, Koto Rajo, Silayang, sampai ka [[Rokan Hulu]], [[Riau]]. Di wilayah Rokan baliau batamu jo kawan sapaguruannyo, [[Tuanku Tambusai]]. Basamo Tuanku Tambusai, baliau maislaman masyarakaik [[Padang Sidempuan]], [[Kotanopan, Mandailiang Natal|Kotanopan]], [[Padang Lawas]], [[Nagari Bakkara|Bakkara]], sarato sajumlah pakampuangan di bibia [[Danau Toba]].

== Manantang Balando ==
Tuanku Rao adolah salah surang panglimo [[Parang Pidari]] nan tangguah, jo gigiah malakuan palawanan kapado pamarentah kolonial Balando di wilayah Pasaman, Kotanopan, Padang Lawas, hinggo Padang Sidempuan. Sasudah pasukan Balando manakluak-an [[Matua, Agam|Matua]] jo Lubuak Sikapiang, pado bulan Oktober 1832 Rao bahasil ditakluak-an. [[Henricus Johannes IJsbrand Engelbert van Bevervoorden|Letnan Bevervoorden]], surang kumandan pasukan Balando, manamui Tuanku Rao lalu mambujuaknyo supayo manyarah. Dalam patamuan tu, Tuanku Rao badalih ka pai haji sarato manyarahan baliak pimpinan pamarentahan Rao kapado mintuonyo, Yang Dipatuan Rao.<ref>Muhammad Radjab, Perang Paderi di Sumatera Barat (1803-1838), Balai Pusataka, 1964</ref> 

Sasudah patamuan tu, Tuanku Rao manariak diri lalu basambunyi di dalam hutan. Namun sumangaik nan dibaoan Tuanku Tambusai nan baru pulang dari [[Makkah]], manyumangaik-inyo untuak taruih bajuang malawan Balando. Untuak mamulusan panyebaan paham Pidari ka tanah Batak, Tuanku Rao malakuan panyarangan kapado patahanan Balando di Aia Bangih. Pado tanggal 29 Januari 1833, Tuanku Rao dihadang pasukan Balando. Palawanannyo dapek dipatahan, lalu baliau mandarito luko barek akibaik dihujani paluru. Kudian baliau dinaiak-an ka ateh kapa untuak diasiangan. Alun lamo barado di ateh kapa, Tuanku Rao manamui ajanyo. Diduga jenazahnyo dibuang ka lauik dek tantara Balando.<ref name="ReferenceA"/>

== Kontroversi ==
Dalam buku ''Pongkinangolngolan Sinambela gala Tuanku Rao: Terror Agama Islam Mazhab Hambali di Tanah Batak, 1816-1833'', Mangaradja Onggang Parlindungan manulih riwayat iduik Tuanku Rao sarato sajarah Parang Pidari.<ref>Mangaradja Onggang Parlindungan, Pongkinangolngolan Sinambela gelar Tuanku Rao: terror agama Islam mazhab Hambali di tanah Batak, 1816-1833, Tandjung Pengharapan, 1964</ref> Namun di dalam buku tu, banyak tadapek kajanggalan sarato fakta-fakta nan indak dapek ditarimo dek sajarawan. Diantaro panyatoan Parlindungan nan dinilai sasek adolah asa-usua Tuanku Rao nan disabuiknyo barasa dari suku Batak bamarga Sinambela, sarato marupoan surang kamanakan Sisingamangaraja X. Katidakakuratan lainnyo adolah manganai taun kamatian Tuanku Rao nan disabuik-annyo pado taun 1921. 

Namun buku tu alah dibantah dek banyak ahli sijarah jo agamo Islam. Antaro lain adolah [[Hamka]], malalui bukunyo ''Tuanku Rao : Antara Khayal dan Fakta''. Dalam buku ko Hamka mambeberan kabohongan nan diungkapan Parlindungan, sakaligus maluruihan fakta manganai Tuanku Rao jo Parang Pidari.<ref>Hamka, Tuanku Rao : Antara Khayal dan Fakta, Bulan Bintang, 1974</ref>

== Rujuak-an ==
{{reflist}}

{{DEFAULTSORT:Rao, Tuanku}}
[[Kategori:Pajuang anti-panjajahan]]
[[Kategori:Kalahiran 1790]]
[[Kategori:Kamatian 1833]]
[[Kategori:Tokoh Islam Indonesia]]
[[Kategori:Ulama Minangkabau]]
[[Kategori:Tokoh Minangkabau]]


{{indo-bio-stub}}
