{{Infobox person
| name        = Munir Latief
| image       = 
| alt         = 
| caption     = 
| birth_name  = 
| birth_date  = <!-- {{Birth date and age|||}}-->
| birth_place = <!-- {{negara|Indonesia}}-->
| death_date  = <!-- {{Death date and age|YYYY|MM|DD|YYYY|MM|DD}} (tanggal meninggal diikuti tanggal lahir) -->
| death_place = 
| nationality = {{negara|Indonesia}} [[Indonesia]]
| other_names =  
| alma_mater  = 
| occupation  = [[Tantara]]
| known_for   = Pajuang kamardekaan Indonesia (PDRI)
| religion    = [[Islam]]
| spouse      = 
| children    = 
| parents     = 
}}
'''[[Letnan Kolonel]] Munir Latief''' adolah surang [[tantara]] sarato pajuang kamardekaan [[Indonesia]]. Baliau tamasuak salah surang tokoh pajuang nan tewas basamo puluahan pajuang lainnyo dalam [[Paristiwa Situjuah]] nan tajadi pado tanggal 15 Januari 1949 di Situjuah Batua, [[Kabupaten Limo Puluah Kota|Limo Puluah Kota]], [[Sumatera Barat]]. Paristiwa Situjuah adolah salah satu mato rantai dari pajuangan mampatahankan kamardekaan nan dilakuan dek [[Pamarentahan Darurat Republik Indonesia]] ([[PDRI]]) dibawah pimpinan [[Syafruddin Prawiranegara]] nen balangsuang dari tanggal 22 Desember 1948 sampai 13 Juli 1949.<ref>[http://books.google.co.id/books?id=v0y4-dp9uEEC&pg=PA218&lpg=PA218&dq=munir+latief+dari+pemberontakan+ke+Integrasi&source=bl&ots=J5qnNU1XD8&sig=IfNHvDOGmTcz2CSQZvTBkMkMek Audrey R. Kahin. Dari pemberontakan ke integrasi: Sumatra Barat dan politik Indonesia, 1926-1998]</ref>
  
==== Pandidikan jo Karier ====

Munir Latief pernah basakola di Sakola Adaik sarato [[MULO]] [[Padang]], salanjuiknyo baliau ka [[Jakarta]] untuak malanjuik-an pandidikan ka [[HBS]], namun indak salasai karano [[Japang]] talanjua manduduak-i [[Indonesia]]. Baliau-pun baliak ka Padang lalu masuak pandidikan calon parwira nan diadoan dek Japang, [[Gyu Gun]] angkatan partamo. Dalam pandidikan tantara tu Munir Latief satu angkatan jo [[Dahlan Djambek]], [[Ahmad Husein]], [[Ismail Lengah]], [[Dahlan Ibrahim]] sarato nan lainnyo. Salasai dari pandidikan tu baliau mandapek-an pangkek [[Letnan Duo]]. 

Sasudah Japang kalah dalam [[Parang Dunia II]], para parwira didikan Japang tu mambangun kakuatan sarato mandirian Barisan Kaamanan Rakyat ([[BKR]]) nan taseba di [[Sumatera Tangah]]. Dikudian hari BKR barubah namo manjadi [[Tantara Kaamanan Rakyat]] ([[TKR]]). 

Pado taun 1946 di [[Bukittinggi]] didirian Sakola Pandidikan Opsir. Mayor Munir Latif diangkek sabagai Direktur Pandidikan Opsir manggantian pajabat sabalunnyo yaitu [[Kolonel]] Ismail Lengah. Di bawah pimpinan Munir dilaksanaan pandidikan angkatan kaduo nan diikuik-i 60 urang calon kadet. Pado taun 1947 Mayor Munir Latif dipindahan sarato diangkek manjadi Kumandan Batalyon III/Resimen II di [[Sungai Panuah]]. Salanjuiknyo baliau dimutasi ka Bukittinggi baliak lalu mamimpin Pandidikan Divisi IX.

==== Gugua ====
Pado tanggal 14 Januari 1949 di Lurah Kincia, Situjuah Batua, Kacamatan Situjuah Limo Nagari, Kabupaten Limo Puluah Kota, Sumatera Barat, Munir Latief maikuik-i rapek nan dipimpin dek [[Chatib Sulaiman]] sabagai Katua Markas Patahanan Rakyat Daerah. Rapek tu sabagai bagian dari pajuangan PDRI mambahas strategi pajuangan dalam maadok-i [[Agresi Militer Balando II]].

Dalam suasana baistirahat sausai rapek, pado tgl 15 Januari 1949 pado subuah harinyo katiko ka malaksanaan shalat subuah, tibo-tibo pasukan [[Balando]] datang manyarang sarato mambarondong para pajuang tu. Letnan Kolonel Munir Latief jo babarapo pimpinan pajuang lainnyo besarato jo puluahan anggota pasukan Barisan Pangawal Nagari jo Kota (BPNK) tewas sakatiko.

== Rujuak-an ==
{{reflist}}

[[Kategori:Pajuang kamardekaan Indonesia]]
[[Kategori:Tokoh Minangkabau]]
[[Kategori:Tokoh Sumatera Barat]]
