{{Infobox person
| name        = Anwar Sutan Saidi
| image       = 
| alt         = 
| caption     = 
| birth_name  = 
| birth_date  = {{Birth date|1910|4|19}}
| birth_place = {{negara|Balando}} [[Sungai Puar, Agam]], [[Sumatera Barat]], [[Hindia Balando]]
| death_date  = {{Death date and age|1976|6|1|1910|4|19}}
| death_place = {{negara|Indonesia}} [[Kota Padang|Padang]], [[Sumatera Barat]]
| nationality = {{negara|Indonesia}} [[Indonesia]]
| other_names =  
| alma_mater  = 
| occupation  = [[Pangusaha]], pajuang kamardekaan
| known_for   = 
| religion    = [[Islam]]
| spouse      = 
| children    = 
| parents     = 
}}
'''Anwar Sutan Saidi''' ({{lahiamati|[[Sungai Puar, Agam]], [[Sumatera Barat]]|19|4|1910|[[Kota Padang|Padang]]|1|06|1976}}) adolah pangusaha sarato pajuang pagarakan kamardekaan Indonesia. Baliau adolah salah surang dari saketek konglomerat Indonesia sabalun maso kemerdekaan Indonesia.  

== Usaho ==
Anwar cuma manampuah janjang pandidikan Sakola Dasar 5 taun di [[Payokumbuah]]. Indak sempat malanjuik-an pandidikannyo, Anwar tajun ka dunia usaho pado umua 16 taun. Pado mulonyo baliau karajo jo pamannyo, kudian baliau taruih mangambangan usahonyo surang. Diantaro usahonyo adolah mangumpuaan hasil karajinan tangan masyarakaik [[Kabupaten Agam|Agam Tuo]] (''Oud Agam''). Pado taun 1930, baliau mandirian Bank Tabungan Saudagar di [[Bukittinggi]]. Bank iko kudian barubah namo manjadi Bank Nasional Abuan Saudagar, nan pado akhianyo manjadi Bank Nasional.<ref>Audrey R. Kahin, Dari Pemberontakan ke Integrasi: Sumatera Barat dan Politik Indonesia 1926-1998, 2005</ref> Taun 1938 baliau mamprakarsai badirinyo ampek parusahaan, yaitu PT Inkorba, PT Bumi Putera, PT Andalas, dan PT Fort de Kock. Di Bukittinggi, baliau-pun mandirian parusahaan panabik-an NV Nusantara. Parusahaan ko banyak manabik-an buku-buku sastra nan manjadi bacoan wajib anak-anak sakola. Basamo putranyo Rustam Anwar, baliau mangalola panabik-an ko sampai manjadi salah satu nan paliang gadang di Sumatera. Anwar-pun mambangun Hotel Minang di Bukittinggi sarato [[Danau Maninjau]]. Pado taun 1964 baliau maaktifan baliak pabrik Tanun Padang Asli nan alah lamo ditutuik. 

Sasudah Anwar wafaik, parusahaan-parusahaannyo banyak nan mundur. Pado akhia 1990-an, gubernur Sumatera Barat, [[Hasan Basri Durin]] manjua aset Bank Nasional kapado [[Grup Bakrie]] jo [[Aminuzal Amin]]. Kalompok itu kudian maubah namo Bank Nasional manjadi Bank Nusa Bakri.<ref>Aziz Thaib dkk., Buku Peringatan 40 Tahun PT Bank Nasional, Bukittinggi: PT Bank Nasional, 1970</ref> 

== Pagarakan ==

Masuaknyo Anwar Sutan Saidi ka dalam dunia pagarakan disabab-an dek kakaknyo Djamaluddin Ibrahim, nan manjadi guru [[Sumatera Thawalib]] sakaligus panggiat Partai PARI. Anwar adolah panggiat pagarakan nan anti-Japang. Baliau indak sapaham jo [[Muhammad Sjafei]] sarato [[Chatib Sulaiman]], nan mandirian ''Gyugun'' (Laskar Rakyat) untuak mambantu [[Japang]]. Namun sasudah Gyugun diubah manjadi [[Badan Keamanan Rakyat|Tentara Keamanan Rakyat]] (TKR), Anwar giat mambarian dukungan dana kapado organisasi tantara tu. Di maso kamardekaan, Anwar duduak sabagai Dewan Eksekutif [[Komite Nasional Indonesia Pusat|Komite Nasional Indonesia]] (KNI) Sumatera Barat, mandampingi [[Sutan Mohammad Rasjid]] jo Dr. Djamil. Taun 1960 Anwar ditunjuak manjadi angota [[Bappenas|Depernas]] (Dewan Perancang Nasional) sabagai tanago ahli, lalu kudian diangkek pulo manjadi anggota MPRS. 
 
== Karya ==

* Tugu Pemuda Sumatera : (Di Lapangan Dipo - Padang) Perintis Jalannya Sejarah Menuju Indonesia Raya, 1967
* Bank Desa di Sumatera Barat, 1969

== Catatan kaki ==
{{reflist}}

{{DEFAULTSORT:Sutan Saidi, Anwar}}
[[Kategori:Pangusaha Indonesia]]
[[Kategori:Pajuang kamardekaan Indonesia]]
[[Kategori:Tokoh Minangkabau]]
[[Kategori:Tokoh dari Agam]]


{{indo-bio-stub}}
