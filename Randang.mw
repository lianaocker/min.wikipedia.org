[[File:Rendang.JPG|250px|right|thumb|Samba Randang]]

'''Randang dagiang''' adolah masakan tradisional basantan jo dagiang sapi sabagai bahan utamonyo. Masakan khas dari [[Sumatera Barat]], [[Indonesia]] iko sangaik digemari di sadoalah kalangan masyarakyaik baik itu di [[Indonesia]] atau di lua nagari (takhusus [[Negeri Sembilan]] di [[Malaysia]].

Salain dagiang sapi, randang juga manggunokan [[karambia]], jo campuran dari babagai bumbu khas [[Indonesia]] di antaranya [[Lado]], [[langkueh]], [[sarai]], [[bawang]] dan aneka [[bumbu]] lainnya nan biasonyo disabuik jo (Pamasak).

Randang punyo posisi tahormat dalam budayo masyarakyaik [[Minangkabau]]. Randang memiliki filosofi sendiri bagi masyarakyaik Minang di Sumatra Barat yaitu [[musyawarah]], nan barangkaik dari 4 bahan pokok, yaitu:
# Dagiang, marupoan lambang dari [[Niniak Mamak]] (para pemimpin Suku adat)
# Karambia, marupoan lambang [[Cadiak Pandai]] (Kaum Intelektual)
# Lado, marupoan lambang [[Alim Ulama]] nan padeh, tegas untuak mengajarkan syarak (agama)
# Pamasak, marupoan [[lambang]] dari kasaluruhan masyarakyaik Minang.

==Sajarah Randang==
Badasarkan sajarahnyo, randang partamo kali dibuek atau diciptaan di nagari [[Minangkabau]]. Manuruik pendapat dari masyarakaik [[Minangkabau]], randang alah ado samanjak zaman dahulu kamudian alah manjadi masakan tradisi yang disajikan di sadoalah kegiatan masyarakaik Minangkabau. Karano masakan tradisi, randang iko dipakiroan alah lahia samanjak urang [[Minangkabau]] mangadoan acara adat partamonyo. Samanjak itu, seni mamasak randang bakambang ka wilayah rantau babudayo [[melayu]] diantaronyo : [[Riau]], [[Mandailing]], [[Jambi]] hinggo ka nagari sabarang [[Nagari Sambilan]] [[Malaysia]] yang banyak dihuni parantau [[Minangkabau]]. Dek karano itu randang samakin dikenal dek urang [[Sumatera]] khususnya [[Sumatera Barat]] sama [[Nagari Sambilan]], [[Malaysia]].
Kalau manuruik hikayaik sastra melayu klasik takah [[Hikayat Amir Hamzah]] yang manunjuakkan kalau randang itu alah adoh samanjak 1550-an (kiro kiro abaik 16).

Lahianyo randang di [[Minangkabau]] indak lapeh dari pangaruah babarapo negara, misalnyo bumbu-bumbu masak dari padagang [[Gujarat]], [[India]]. Karano dimasak sampai kariang makonyo randang diingek urang [[Minangkabau]] bawarno itam sarato indak mampunyoi kuah.

== Pautan lua ==
* {{id}}  [http://www.melroseflowers.com/mkic/resep/daging/rendang_daging.html Resep memasak rendang]
