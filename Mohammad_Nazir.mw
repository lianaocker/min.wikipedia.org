{{Infobox person
| name        = Mohammad Nazir
| image       = Mohammad Nazir 5 October 1947 KR.JPG
| alt         = 
| caption     = 
| birth_name  = 
| birth_date  = {{Birth date|1910|7|10}}
| birth_place = {{negara|Balando}} [[Maninjau, Tanjung Raya, Agam|Maninjau, Agam]], [[Sumatera Barat]], [[Hindia Balando]]
| death_date  = {{Death date and age|1982|8|30|1910|7|10}}
| death_place = {{negara|Indonesia}} [[Jakarta]]
| nationality = {{negara|Indonesia}} [[Indonesia]]
| other_names =  
| alma_mater  = 
| occupation  = [[Tantara]]
| known_for   =
| religion    = [[Islam]]
| spouse      = 
| children    = 
| parents     = Mohammad Isa Sutan Bandaro<br/>Siti Chadijah
}}
'''Laksamana Muda Mohammad Nazir Isa''' gala '''Datuak Basa Nan Balimo''' ({{lahiamati|[[Maninjau, Tanjung Raya, Agam|Maninjau, Agam]], [[Sumatera Barat]]|10|07|1910|[[Jakarta]]|30|08|1982}}) adolah surang tantara angkatan laut sarato pajuang kamardekaan [[Indonesia]]. Baliau pernah manjabat [[KSAL|Kepala Staf TNI Angkatan Laut]] dari taun 1946 sampai 1948 sarato Mantari Palayaran Republik Indonesia dari taun 1957 sampai 1959. Baliau pernah pulo manjabat sabagai Duta Basa RI di [[Swiss]] jo [[Vatikan]]<ref>[http://majalah.tempointeraktif.com/id/arsip/1978/07/15/PT/mbm.19780715.PT72233.id.html Mohammad Nazir: Menjadi berita]</ref> 

==Kahidupan==
Nazir laia dari pasangan Mohammad Isa Sutan Bandaro jo Siti Chadijah. Baliau anak katigo dari tujuah basudaro. Sajak umua 6 taun Nazir diasuah dek pamannyo, Adam Datuak Basa Nan Balimo di [[Tanjung Pura, Langkat]] nan manjabat sabagai ''School Opzienner''. Sasuai jo jabatan pamannyo, M. Nazir dibuliahan untuak masuak [[Europeesche Lagere School]] di [[Kota Medan|Medan]]. Sasudah itu baliau dibao dek pamannyo nan lain, Abdul Samad nan bakarajo sabagai ''Hoof Opzichter'' di [[Jakarta]], lalu masuak sakola dasar ''De Tweede Bijbel School'', kudian baliau malanjuik-an sakola ka Chrijstelike [[MULO]]. 

Nazir bakarajo sabagai palauik di [[Balando]] ateh rekomendasi Ny. Poijt van Druten, gurunyo di MULO. Sasudah lamo bakarajo di dunia palayaran, Nazir malanjuik-an pandidikannyo di sakola palayaran Michel Adrianzoon de Ruyter Balando, lalu mandapek-an ijazah ''De Grotevaart'' (Ijazah Palayaran Samudera) pado taun 1938. Baliau adolah urang Indonesia partamo nan mandapek-an ijazah satingkek itu. Taun 1938 baliau pulang ka Indonesia lalu bakarajo di parusahaan palayaran ''Doggerbank''. Sasudah [[Japang]] masuak ka Indonesia, baliau bagabuang ka [[Angkatan Lauik Kakaisaran Japang]]. Pado taun 1943, baliau diangkek sabagai kapalo Sakola Palayaran Tinggi di [[Semarang]]. 

Sasudah kamardekaan Indonesia, baliau manjadi Kapalo Staf TNI Angkatan Lauik sarato Mantari Palayaran pado [[Kabinet Djuanda]]. Baliau sato pulo manandotangani [[Petisi 50]] nan mangkritisi pamarentahan totaliter [[Soeharto]].

Ateh jaso-jasonyo, baliau manarimo tando jaso Bintang Gerilya, sawindu APRI, Parang Kamardekaan I jo II, Satyalencana VIII, XVI, sarato Bintang Jalasena. 

==Rujuak-an==
{{reflist}}

==Pautan lua==
* {{id}} [http://www.tnial.mil.id/Aboutus/Sejarah/Biografi/tabid/116/articleType/ArticleView/articleId/5486/LAKSAMANA-MUDA-M-NASIR.aspx Profil M. Nazir]

{{DEFAULTSORT:Nazir, Mohammad}}
[[Kategori:Pajuang kamardekaan Indonesia]]
[[Kategori:Tokoh tantara Indonesia]]
[[Kategori:KASAL]]
[[Kategori:Mantari Indonesia]]
[[Kategori:Duta Basa Indonesia]]
[[Kategori:Panandotangan Petisi 50]]
[[Kategori:Tokoh Minangkabau]]
[[Kategori:Tokoh dari Agam]]


{{indo-bio-stub}}
