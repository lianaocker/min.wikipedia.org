[[File:Streaked Weaver (Ploceus manyar) W IMG 6837.jpg|thumb|200px|right|Saikua tampuo jantan]]

'''Tampuo''' (atau '''buruang manyar''' dalam [[bahaso Indonesia]]) adalah jinih buruang pamakan biji-bijian (granivora) nan hiduik di habitat padang rumpuik, tapi hutan, rawa, jo parsawahan. Buruang iko biasonyo banyak basobok di [[Asia]], tarutamo di [[Asia Selatan]] jo [[Asia Tenggara]]. Di Asia Tenggara, ado ampek jinih tampuo, nan tigo di antaronyo ado di [[Indonesia]]. Katigo jinih tampuo nan tun adalah: ''Ploceus philippinus'', ''Ploceus manyar'' (manyar jambul), jo ''Ploceus hypoxanthus'' (manyar emas). Tampuo-tampuo nan dikenal di Indonesia digolongkan dalam marga ''Ploceus'' anggota suku ''Ploceidae''. 

Tampuo adalah [[buruang panganyam]] atau dalam [[bahaso Inggris]] disabuik "''weaver bird''". Bantuak sarang tampuo cukuik rumik. Saking rumiknyo, kusuik sarang buruang iko indak dapek disalasaikan sahinggo, bak kecek [[urang Minang]], kusuik sarang tampuo, api manyalasaikan. Salain rumik, kadang-kadang tampuo mambuek "pintu icak-icak" untuak mangicuah pamangsonyo. Pintu iko tampak mangango, samantaro pintu nan sabananyo tasuruak. Pamangso nan mancubo masuak ka pintu iko beko basarobok jo jalan buntu, nan indak tasambuang jo rongga tampek talua atau anak tampuo barado.

[[Kategori:Buruang]]

[[id:Burung manyar]]
