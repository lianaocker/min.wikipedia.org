[[File:Streaked Weaver (Ploceus manyar) W IMG 6837.jpg|thumb|200px|right|Saikua tampuo jantan]]

'''Tampuo''' (atau '''buruang manyar''' dalam [[bahaso Indonesia]]) adolah jinih buruang pamakan biji-bijian (granivora) nan hiduik di habitat padang rumpuik, tapi hutan, rawa, jo parsawahan. Buruang iko biasonyo banyak basobok di Asia, tarutamo Asia Selatan jo Asia Tenggara. Di Asia Tenggara, ado ampek jinih tampuo, nan tigo di antaronyo ado di Indonesia. Katigo jinih tampuo nan tun adolah: ''Ploceus philippinus'', ''Ploceus manyar'' (manyar jambul), jo ''Ploceus hypoxanthus'' (manyar emas). Tampuo-tampuo nan dikenal di Indonesia digolongkan dalam marga ''Ploceus'' anggota suku ''Ploceidae''. 

Bantuak sarang tampuo cukuik rumik, nan dalam [[bahaso Inggris]] disabuik "weaver bird" atau buruang panganyam. Saking rumiknyo, sarang tampuo nan alah kusuik indak dapek disalasaikan sahinggo, bak kecek urang Minang, kusuik sarang buruang tampuo, api manyudahi. Salain rumik, kadang-kadang tampuo mambuek "pintu icak-icak" untuak mangicuah pamangsonyo. Pintu iko tampak mangango, samantaro pintu nan sabananyo tasuruak. Pamangso nan mancubo masuak ka pintu iko beko basarobok jo jalan buntu, nan indak tasambuang jo rongga tampek talua atau anak tampuak barado.

[[Kategori:Buruang]]

[[id:Burung manyar]]
