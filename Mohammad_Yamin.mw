{{Infobox Officeholder
|name = {{PAGENAME}}
|image = Mohammad Yamin Nasional 19 Jul 1960 p2.JPG
|imagesize =
|caption = 
|office = Mantari Panarangan|Mantari Komunikasi jo Informatika Indonesia
|order = 14
|term_start = 6 Maret 1962
|term_end = 13 November 1963
|succeeding = 
|president = [[Soekarno]] 
|predecessor = [[Maladi]]
|successor = [[Roeslan Abdulgani]]
|office2 = Mantari Pandidikan Nasional Indonesia|Manteri Pandidikan, Pangajaran jo Kabudayaan Republik Indonesia
|order2 = 8
|term_start2 = 30 Juli 1953
|term_end2 = 12 Agustus 1955
|succeeding2 = 
|president2 = Soekarno 
|predecessor2 = [[Bahder Djohan]]
|successor2 = [[R.M. Suwandi]]
|office3 = Mantari Kahakiman Republik Indonesia|Mantari Hukum jo HAM Indonesia
|order3 = 6
|term_start3 = 27 April 1951
|term_end3 = 3 April 1952
|succeeding3 = 
|president3 = Soekarno
|predecessor3 = [[Wongsonegoro]]
|successor3 = [[Lukman Wiriadinata]]
|birth_date = {{Birth date|1903|8|24}}
|birth_place = {{flagicon|Belanda}} [[Kota Sawahlunto|Sawahlunto]], [[Hindia Belanda]]
|death_date = {{Death date and age|1962|10|17|1903|8|24|mf=y}}
|death_place = {{flagicon|Indonesia}} [[Jakarta]]
|nationality = {{flagicon|Indonesia}} [[Indonesia]]
|party = 
|spouse = [[Siti Sundari]]
|relations = 
|children = [[Rahadian Yamin]]
|parent = Usman Bagindo Khatib <br/> Siti Saadah
|alma_mater = 
|occupation = 
|profession = 
|religion = [[Islam]]
|signature = 
|website = 
|footnotes = 
}}
'''[[Meester in de Rechten|Mr.]] Prof. Mohammad Yamin, S.H.''' ({{lahiamati|[[Talawi, Sawahlunto|Talawi]], [[Kota Sawahlunto|Sawahlunto]], [[Sumatera Barat]]|24|8|1903|[[Jakarta]]|17|10|1962}}) adolah surang pajuang kamardekaan nan alah dianugerahi gala sabagai [[Pahlawan Nasional Indonesia]] karano jasonyo nan banyak kapado bangso. Baliau dikana pulo sabagai sastrawan, sajarawan, budayawan, politisi, sarato ahli hukum.  

Baliau-pun salah satu parintis puisi moderen Indonesia sarato palopor [[Sumpah Pamuda]] sakaligus "pancipta imaji kaindonesiaan" nan mampangaruahi sajarah pasatuan Indonesia.<ref>{{cite web|work=Jurnal Nasional|url=http://nasional.jurnas.com/halaman/8/2011-07-27/177430|title=Tokoh Bangsa Multitalenta: M. Yamin|date=2011-07-27|accessdate=2012-06-05}}</ref><ref>{{cite web|url=http://news.okezone.com/read/2009/10/28/58/269920/posisi-m-yamin-dalam-sejarah-indonesia|title=Posisi M. Yamin dalam Sejarah Indonesia|work=[[Okezone.com]]|accessdate=2012-06-05}}</ref>

== Latar balakang ==
Mohammad Yamin dilahiaan di [[Talawi, Sawahlunto|Talawi]], [[Kota Sawahlunto|Sawahlunto]] pado 24 Agustus 1903. Baliau adolah putra dari pasangan Usman Baginda Khatib jo Siti Saadah nan masiang-masiang barasa dari Sawahlunto jo [[Kota Padang Panjang|Padang Panjang]]. Bapaknyo punyo anam baleh anak dari limo bini, nan ampia kasadonyo kudian manjadi intelektual nan bapangaruah. Saudaro-saudaro Yamin antaro lain : Muhammad Yaman, surang pandidik; [[Adinegoro|Djamaluddin Adinegoro]], surang wartawan takamuko; sarato Ramana Usman, palopor korps diplomatik Indonesia. Salain itu sapupunyo, [[Mohammad Amir]], adolah tokoh pagarakan [[kemerdekaan Indonesia]].

Yamin mandapek-an pandidikan dasarnyo di ''[[Hollandsch-Inlandsche School]]'' (HIS) [[Palembang]], lalu malanjuik-annyo ka ''[[Algemeene Middelbare School]]'' (AMS) [[Kota Yogyakarta|Yogyakarta]]. Di AMS Yogyakarta, baliau mulai mampalajari sajarah purbakala jo babagai bahaso, yaitu [[bahaso Yunani|Yunani]], [[bahaso Latin|Latin]], sarato Kaei. Namun sasudah tamat, niaik untuak malanjuik-an pandidikan ka [[Leiden]], [[Balando]] harus dibatakannyo karano bapaknyo maningga dunia. Kudian baliau manjalani kuliah di ''Recht Hogeschool'' (RHS) nan kudian manjadi [[Fakultas Hukum Universitas Indonesia]]), [[Jakarta]] lalu bahasil mandapek-an gala [[Meester in de Rechten]] (Sarjana Hukum) pado taun 1932.

== Kasusastraan ==
Mohammad Yamin mamulai karier sabagai panulih pado dekade 1920-an samaso dunia [[sastra Indonesia]] mangalami pakambangan. Karya-karya partamonyo ditulih manggunoan [[bahaso Malayu]] dalam [[jurnal]] ''Jong Sumatera'', sabuah jurnal [[bahaso Balando|babahaso Balando]] pado taun 1920. Karya-karyanyo nan mulo-mulo masih tarikat kapada bantuak-bantuak [[bahaso Malayu Klasik]]. 

Pada taun 1922, Yamin mancogok untuak partamo kali sabagai panyair jo puisinyo, ''Tanah Air''; nan dimakasuik tanah airnyo yaitu [[Orang Minang|Minangkabau]] di [[Sumatera]]. ''Tanah Air'' marupoan himpunan puisi moderen Malayu partamo nan pernah ditabik-an. 

Himpunan Yamin nan kaduo, ''Tumpah Darahku'', kalua pado 28 Oktober 1928. Karyanyo ko sangek pantiang dari sagi sajarah, karano pado wakatu itulah Yamin jo babarapo urang [[Nasionalis|pajuang kabangsaan]] mamutuih-an untuak mahormati satu tanah air, satu [[bangsa]], jo satu [[bahasa Indonesia]] nan tunggal. Dramanyo, ''Ken Arok dan Ken Dedes'' nan badasarkan sajarah [[Jawa]], kalua pulo pado taun nan samo. 

Dalam puisinyo, Yamin banyak manggunoan bantuak soneta nan dipinjamnyo dari literatur Balando. Walaupun Yamin malakuan banyak eksperimen bahaso dalam puisi-puisinyo, baliau masih labiah manapati norma-norma klasik Bahaso Malayu, dibandiang jo generasi-generasi panulih nan labiah mudo. Baliau manabik-an banyak [[drama]], [[esei]], novel sejarah, sarato puisi. Baliaupun manajamahan karya-karya [[William Shakespeare]] (drama [[Julius Caesar (drama)|''Julius Caesar'']]) sarato [[Rabindranath Tagore]].

== Politik ==
Karier politik Yamin dimulai katiko baliau masih manjadi mahasiswa di Jakarta. Katiko itu baliau bagabuang dalam organisasi [[Jong Sumatranen Bond]]<ref>{{cite book|first=Parakitri Tahi|last=Simbolon|title=Menjadi Indonesia|publisher=Penerbit Buku Kompas|year=2006}}</ref> sarato manyusun ikrar [[Sumpah Pamuda]] nan dibacoan pado [[Kongres Pemuda II]]. Dalam ikrar tu, baliau manatapkan [[Bahaso Indonesia]], nan barasa dari [[Bahaso Malayu]], sabagai bahaso nasional Indonesia. Malalui organisasi Indonesia Muda, Yamin mandasak supayo Bahaso Indonesia dijadian sabagai alat pasatuan. Kudian sasudah kamardekaan, Bahaso Indonesia manjadi bahaso resmi sarato bahaso utama dalam kasusasteraan Indonesia. 

Pado taun 1932, Yamin mandapek-an gala sarjana hukum. Baliau kudian bakarajo dalam bidang hukum di Jakarta hinggo taun 1942. Di taun itu juo, Yamin tacatat sabagai anggota Partindo. Sasudah Partindo bubar, basamo jo [[Adenan Kapau Gani]] sarato [[Amir Sjarifoeddin]], baliau mandirian Gerakan Rakyat Indonesia (Gerindo). Taun 1939, baliau tapiliah sabagai anggota [[Volksraad]]. 

Samaso panduduak-an [[Kakaisaran Japang|Japang]] (1942-1945), Yamin batugeh pado [[Pusat Tenaga Rakyat]] (PUTERA), suatu organisasi nasionalis nan disokong dek pamarentah Japang. Pado taun 1945, baliau tapiliah sabagai anggota [[Badan Panyalidik Usaho Pasiapan Kamardekaan Indonesia]] (BPUPKI). Dalam sidang BPUPKI, Yamin banyak mamainkan paran. Baliau bapandapek supayo hak asasi manusia dimasuak-an ka dalam konstitusi negara.<ref>Hukumonline.com [http://www.hukumonline.com/berita/baca/hol23182/muhammad-yamin-pelopor-hak-asasi-manusia-di-awal-republik- Muhammad Yamin, Pelopor Hak Asasi Manusia di Awal Republik]</ref> Baliaupun mausulan supayo wilayah Indonesia pasca-kamardekaan, mancakup [[Sarawak]], [[Sabah]], [[Samananjuang Malaya]], [[Timor Portugis]], sarato sado wilayah [[Hindia Balando]]. [[Soekarno]] nan marupoan anggota BPUPKI manyokong ide Yamin tu. Sasudah kamardekaan, Soekarno manjadi [[Presiden Republik Indonesia]] nan partamo, lalu Yamin diangkek untuak jabatan-jabatan nan panting dalam pamarintahannyo.

Sasudah kamardekaan, jabatan-jabatan nan parnah dipangku Yamin antaro lain anggota [[DPR]] sajak taun 1950, [[Mantari Kahakiman Republik Indonesia|Mantari Kahakiman]] (1951-1952), [[Daftar Mantari Pandidikan jo Kabudayoan Indonesia|Mantari Pangajaran, Pandidikan, jo Kabudayoan]] (1953–1955), [[Mantari Sosial Republik Indonesia|Mantari Urusan Sosial jo Budayo]] (1959-1960), [[Daftar Kapalo Badan Parancanaan Pambangunan Nasional|Katua Dewan Parancang Nasional]] (1962), sarato Katua Dewan Pangawas [[Limbago Kantua Barita Nasional Antara|IKBN Antara]] (1961–1962).

Pado wakatu manjabat sabagai Mantari Kahakiman, Yamin mambebaskan tahanan politik nan dipanjaro tanpa proses pangadilan. Tanpa grasi jo remisi, baliau mangaluaan 950 urang tahanan nan dicap komunis atau sosialis. Ateh kabijakannyo tu, baliau dikritik dek banyak anggota DPR. Namun Yamin barani batangguang jawab ateh tindakannyo tu. Kudian di wakatu manjabat Mantari Pangajaran, Pandidikan, jo Kabudayoan, Yamin banyak mandorong pandirian univesitas-universitas nagari jo swasta di saluruh Indonesia. Diantaro paguruan tinggi nan baliau dirian adolah [[Universitas Andalas]] di [[Kota Padang|Padang]], [[Sumatera Barat]]. 

== Kaluarga ==
Pado taun 1937, Mohammad Yamin manikah jo Siti Sundari, puti surang bangsawan dari Kadingalu, [[Kabupaten Demak|Demak]], [[Jawa Tengah]] nan aktif pulo dalam pajuangan kamardekaan.<ref>Tempo Edisi Khusus Sumpah Pemuda, Sundari, Kacamata Merah Muda, 2008.</ref> Mareka dikaruniai surang putra, [[Rahadian Yamin|Dang Rahadian Sinayangish Yamin]] (Dian). Pado taun 1969, Dian malangsuangan panikahan jo Gusti Raden Ayu Retno Satuti, {{clarify span|puti nan tuo dari [[Mangkunegoro VIII]].|date=Maret 2013}}

== Karya ==
[[Berkas:Mohammad Yamin.jpg|right|thumb|Sampul Buku Muhammad Yamin dan cita cita persatuan]]

* ''Tanah Air'' (puisi) (1922)
* ''Indonesia, Tumpah Darahku'' (1928)
* ''Kalau Dewa Tara Sudah Berkata'' (drama) (1932)
* ''Ken Arok dan Ken Dedes'' (drama) (1934)
* ''Sedjarah Peperangan Dipanegara'' (1945)
* ''Tan Malaka'' (1945) 
* ''Gadjah Mada'' (novel) (1948)
* ''Sapta Dharma'' (1950)
* ''Revolusi Amerika'' (1951) 
* ''Proklamasi dan Konstitusi Republik Indonesia'' (1951) 
* ''Kebudayaan Asia-Afrika'' (1955)
* ''Konstitusi Indonesia dalam Gelanggang Demokrasi'' (1956)
* ''6000 Tahun Sang Merah Putih'' (1958)  
* ''Naskah Persiapan Undang-undang Dasar'' (3 jilid) (1960) 
* ''Ketatanegaraan Madjapahit'' (7 jilid) 

== Panghargaan ==
* Bintang Mahaputra RI, tando panghargaan tatinggi dari Presiden RI ateh jaso-jasonyo pado nusa jo bangso 
* Tando panghargaan dari [[Pusat Polisi Militer Tentara Nasional Indonesia|Corps Polisi Militer]] sabagai pancipta lambang Gajah Mada jo Panca Darma Corps 
* Tando panghargaan Panglimo Kostrad ateh jasonyo manciptaan Pataka Komando Strategi Angkatan Darat

== Caliak pulo ==
* [[Tokoh Indonesia]]

== Rujuak-an ==
{{reflist}}

== Pautan lua ==
{{Commonscat|Mohammad Yamin}}
* {{en}} [http://www.kirjasto.sci.fi/yamin.htm Muhammad Yamin]
{{clr}}
{{S-start}}
{{Kotak_suksesi | jabatan = [[Mantari Kahakiman Republik Indonesia|Mantari Kahakiman]] | tahun = 1951–1952 | Didaului jo: = [[Wongsonegoro]] | Digantian dek: = [[Lukman Wiriadinata]]}}
{{Kotak_suksesi | jabatan = [[Daftar Mantari Pandidikan Nasional Republik Indonesia|Mantari Pandidikan, Pangajaran jo Kabudayoan]] | tahun = 1953–1955| Didaului jo: = [[Bahder Djohan]] | Digantian dek: = [[RM Suwandi]]}}
{{kotak suksesi | jabatan = [[Mantari "Panarangan", kini "Komunikasi jo Informatika" Republik Indonesia|Mantari Panarangan]] | Didaului jo: = [[Maladi]] | Digantian dek: = [[Roeslan Abdulgani]] | tahun = 1962–1963}}
{{Kotak_salasai}}

{{Pancasila Indonesia}}
{{Pahlawan Indonesia}}
{{BPUPKI}}
{{lifetime|1903|1962|Yamin, Muhammad}}

[[Kategori:Pahlawan nasional Indonesia]]
[[Kategori:BPUPKI]]
[[Kategori:Sastrawan Indonesia]]
[[Kategori:Mantari Pandidikan Indonesia]]
[[Kategori:Mantari Panarangan Indonesia]]
[[Kategori:Tokoh Minangkabau]]
[[Kategori:Tokoh dari Sawahlunto]]
