[[Berkas:Sate Padang2.JPG|thumb|Sate Padang]]
'''Sate Padang''' adolah istilah untuak tigo jinih varian sate di [[Sumatera Barat]], yaitu Sate Padang, [[Sate Padang Panjang]] jo [[Sate Pariaman]].

Sate Padang mamakai bahan [[dagiang]] sapi, lidah, atau jerohan (jantung, usus, jo tetelan)<ref>[http://nasional.kompas.com/read/2010/05/26/08094655/ Saking Enaknya, Sate Padang Murni Juara], Kompas.com, diakses tanggal 27 Juni 2011.</ref> dengan [[bumbu]] kuah [[kacang]] kental (mirip [[bubua]]) ditambah [[lado]] nan banyak sahinggo rasonyo padeh.

Sate [[Padang Panjang]] dibedokan jo kuahnyo nan [[kuniang]], sadangkan sate [[Pariaman]] kuahnyo [[merah]]. Raso kaduo jinih sate ko babedo. Sadangkan sate Padang ado bamacam raso perpaduan kaduo jinih varian sate di ateh. 

== Proses pembuatan ==
[[File:Sate vendor in City Park Pekanbaru.JPG|256px|thumb|left|Pedagang Sate Padang di Pekanbaru]]
[[Dagiang]] segar dimasuakkan dalam drum gadang baisi [[aia]] jo diabuih duo kali supayo lunak mamakai drum aia nan babedo. Dagiang diirih-irih , dilumuri jo [[rempah-rempah]]. Samantaro aia rabuihan dipakai sabagai kuah kaldu, bahan mambuek kuah sate. Lalu kuah kaldu ko dicampua jo 19 macam bumbu rempah-rempah nan alah dihaluihan ([[bawang merah]], [[bawang putiah]], [[kunyik]], [[jahe]], jo [[sarai]]) dicampua jo babagai macam lado. Sadoalah bumbu kamudian dijadian satu, dimasak salamo limo baleh minik. Rempah-rempah ko lah nan mambuek raso kuah sate manjadi kayo raso nan malimpah,.

Sate sendiri cumo dibaka katiko dipasan, mamakai [[arang]] dari tampuruang [[kelapa]]. Dimakan dalam keadaan angek, biasonyo ditambah jo keripik balado khas Padang.

== Rujuakan ==
{{reflist}}

{{Masakan Indonesia}}

[[Kategori:Sate]]
[[Kategori:Masakan Indonesia]]
[[Kategori:Masakan Sumatera Barat]]
[[Kategori:Masakan Padang]]

[[en:Sate Padang]]
[[id:Sate Padang]]
[[jv:Sat√© Padang]]
[[ms:Sate Padang]]
