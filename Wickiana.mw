[[Image:Wickiana5.jpg|thumb|200px|Dibakanyo tigo [[pamburuan tukang sihia|tukang sihia]] di [[Baden, Switzerland|Baden]] (1585).]]
'''''Wickiana''''' adolah karya '''Johann Jakob Wick''' dari [[Zurich]] (1522-1588) nan babantuak kumpulan dari [[halaian karateh gadang|halai-halai karateh gadang]], nan dijilid manjadi 24 volume dan dibuek antaro 1560 jo 1587. Karya ko adolah suatu sumber pantiang dari maso [[Reformasi di Swiss|reformasi protestan di Swiss]].

Wick iduik kutiko Zurich barado di bawah kuaso [[Heinrich Bullinger]], surang panaruih dari [[Huldrych Zwingli]]. Inyo baraja teologi di [[Tubingen]], dan malayani sabagai pastor di [[Witikon]], rumah sakik kota, jo Predigerkirche. Sudah tu inyo manjabaik sabagai [[Kanon (pandeta)|kanon]] jo [[diakon agung]] kaduo di [[Grossmünster]].

Halai-halai karateh Wick mulonyo basimpan di papustakaan biaro Grossmünster salapeh inyo manigga pado 1588. Koleksi ko lalu bapindah ka [[Zentralbibliothek Zürich]] pado 1836. Pado 1925, panyimpanan koleksi asali ko dek papustakaan dibagi antaro divisi manuskrip jo divisi cetakan awal. Koleksi cetakan awal saluruahnyo tadiri ateh 429 cetakan nan barasa dari koleksi Grossmünster asali (PAS II 1 - 24) ditambah sapuluah barang nan didapek balakangan (PAS II 25). Sadangkan bagian manuskrip manggunoan indeks papustakaan Ms F 12–35. Antaro 1997–2005, sabagian koleksi ko ditabikan dalam edisi reproduksi (''facsimile'') nan lah dilangkoki pulo jo komentar.
