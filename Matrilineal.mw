'''Matrilineal''' adolah suatu adaik masyarakaik nan mangatur alua katurunan barasa dari pihak [[ibu]]. Kato iko acok bana disamoan jo '''matriarkhat''' atau '''matriarkhi'''. ''Matrilineal'' barasa dari duo kato, ''mater'' dan ''linea'' ([[Bahaso Latin]]), ''mater'' baarti "ibu" sadangkan ''linea'' baarti "garih". Jadi, "matrilineal" baarti mangikuik "garih katurunan nan ditariak dari pihak ibu". 

Samentaro itu ''matriarkhat'' barasal dari duo kato, ''mater'' nan baarti "ibu" dan ''archein'' ([[Bahaso Yunani]]) nan baarti "mamarintah". Jadi, "matriarkhi" baarti "kakuasaan barado ditangan ibu atau dipihak ([[Padusi]])". 

Panganuik adaik matrilineal adolah:
* suku [[Minangkabau]] di propinsi [[Sumatra Barat]]
* suku Navajo, sabagian gadang suku Pueblo jo suku Crow nan kasadoalahnyo adolah panduduak asli di [[Amerika Sarikat|Amerika Serikat]]
* suku [[Indian]] di Apache Barat
* suku Khasi di Meghalaya, India Timua Lauik
* suku Nakhi di propinsi Sichuan dan Yunnan, Tiongkok
* dan suku-suku ketek nan ado di kapulauan Asia Pasifik

Lawan dari matrilineal adolah patrilineal yaitu suatu adaik masyarakaik nan manyatoaan alua katurunan barasa dari pihak [[ayah]]. Panganuik adaik patrilineal nan ado di [[Indonesia]] contohnyo adolah suku [[Batak]], suku [[Rejang]], dan suku [[Gayo]].

Adaik patrilineal labiah umum dianuik kalompok masyarakaik dunia dibandiangan matrilineal nan labiah jarang panganuiknyo.

[[Kategori:Adaik]]

[[cs:Matrilinearita]]
[[de:Matrilinearität]]
[[en:Matrilineality]]
[[es:Matrilinaje]]
[[fi:Matrilineaarisuus]]
[[fr:Famille matrilinéaire]]
[[hi:मातृवंश]]
[[id:Matrilineal]]
[[it:Matrilinearità]]
[[ja:母系制]]
[[nl:Matrilineaire afstamming]]
[[pl:Matrylinearny system pokrewieństwa]]
[[pt:Matrilinearidade]]
[[ru:Матрилинейность]]
[[simple:Matrilineality]]
[[sv:Matrilinjär härstamning]]
[[tr:Anasoyluluk]]
[[zh:母系制度]]
