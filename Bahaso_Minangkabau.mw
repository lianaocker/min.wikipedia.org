{{Infobox language
|name=Minangkabau
|nativename=باسو مينڠكاباو <br /> Bahaso Minangkabau <br /> Baso Minang <br /> Baso Awak
|states=[[Indonesia]], [[Malaysia]]
|region=[[Sumatra Barat]], [[Riau]], [[Jambi]], [[Bengkulu]], [[Sumatra Utara]], [[Aceh]] ([[Indonesia]])<br/> [[Nagari Sembilan]] ([[Malaysia]])
|speakers=6,500,000
|familycolor=Austronesian
|fam2=[[Malayo-Polynesian languages|Malayo-Polynesian]] 
|fam3=[[Nuclear Malayo-Polynesian languages|Nuclear Malayo-Polynesian]]
|fam4=[[Malayic languages|Malayic]]
|fam5=[[Malayan languages|Malayan]]
|fam6=[[Para-Malay]]
|iso2=min|iso3=min
}}
'''Bahaso Minangkabau''' atau disingkek jadi '''Baso Minang''' tamasuak [[Rumpun Bahaso Austronesia]]. Baso Minang acok disabuik sacaro umum dalam [[Bahaso Indonesia]] sabagai ''Bahasa [[Padang]]''.{{sfn|Grimes dkk.|1995|pp=212}} Baso Minang dipakai dek urang Minang di [[Sumatra Barat]], sarato urang Minang nan barado di rantau atau di daerah-daerah lain di Indonesia jo di lua nagari.{{sfn|Khatib|1986|pp=1}} 

Baso Minang iko punyo banyak dialek. Bahkan dialek di duo nagari nan basampadan sajo bisa babedo. Ado dialek nan agak bairama, ado nan rato sajo, bahkan ado pulo nan agak kareh. Tapi sacaro umum baso Minang dialek Padang nan manjadi bahaso pangantar bagi suku Minang tarutamo dalam mangecek sahari-hari maupun dalam kasusastraan Minangkabau. Baso Minang dialek Padang dipakai karano dialek itu tabantuak dari pacampua'an sagalo macam dialek nan ado di wilayah Minangkabau.

Bahaso Minang barado dalam kategori nan cukuik aman dari kapunahan dek karano masih digunokan sabagai bahaso sahari-hari dek masyarakaik Minangkabau. Banyak [[Urang Minang|urang Minangkabau]] nan [[marantau]] ka babagai daerah, namun bahasa Minang masih juo mareka baok jo mareka gunokan dalam mangecek sahari-hari jo sasamo urang Minang.

==Sebaran pamakai==
Manuruik sijarahnyo, mulonyo bahaso Minangkabau taseba pado wilayah bakeh kakuasoan [[Pagaruyuang|Karajaan Pagaruyuang]] nan bapusek di padalaman Minangkabau, [[Sumatera Barat]]. Bateh-batehnyo biaso dinyatokan dalam ungkapan Minang atau [[Tambo|Tambo Minangkabau]] barikuik iko:

:''Dari Sikilang Aia Bangih'' 
:''Sampai ka Taratak Aia Itam''
:''Dari Sipisok-pisok Pisau Hanyuik'' 
:''Sampai ka Sialang Balantak basi''
:''Dari Riak Nan Badabua'' 
:''Sampai ka Durian Ditakuak Rajo''{{sfn|Navis|1984|pp=54}}  

Dari sisi harafiahnyo bateh-bateh nagari nan disabuikan ko marupoan sasuatu nan indak pasti, namun kamudian ado pandapek baso kawasan tasabuik dipasangkokan antaro lain: ''Sikilang Aia Bangih'' adolah bateh baraik dayo, kini di [[kabupaten Pasaman Barat]] nan babateh jo [[Kabupaten Mandailing Natal]], [[Sumatera Utara]]; ''Taratak Aia Itam'' adolah bateh tenggara, dakek Taluak Kuantan di [[Kabupaten Kuantan Singingi]], [[Riau]]; ''Sipisok-pisok'' adalah bateh utara sampai ka ''Sialang'', [[Kabupaten Lima Puluh Kota, Sumatera Barat]] nan babateh jo Rantau Barangin, [[Kabupaten Kampar]], [[Riau]]; ''Riak Nan Badabua'' adolah Pasisia Salatan; nan taakhia ''Durian Ditakuak Rajo'' adolah bateh dakek [[Kabupaten Bungo]], [[Jambi]].{{sfn|Navis|1984|pp=54}} 

Ahli-ahli bahaso lah manaliti baso dialek-dialek bahaso Minang, salain dipagunoan di Provinsi Sumatera Barat, basuo juo di babarapo daerah di pabatasan Jambi (sapanjang sungai Batanghari), Kampar (Riau), kalompok-kalompok di pasisia Aceh Barat (dinamoan suku ''Aneuk Jamee''), jo Nagari Sambilan (Malaysia), nan niniak muyangnyo barasa dari ranah Minang sajak berabaik-abaik nan lalu (deknyo disabuik ''Baso Nogoghi/Nogori'').{{sfn|Navis|1984|pp=53}}{{sfn|Adelaar|1992|pp=3}} Panalitian lain manamuan baso bahaso Minang banyak dipagunoan juo di daerah Muko-muko (Bengkulu), Natal jo Barus (Sumatera Utara), Tapak Tuan (Aceh), sarato di Bangkinang, Pakanbaru, jo Taluak (Riau).{{sfn|Nio|1984|pp=1}}

== Dialek ==

Bahaso Minang mamiliki banyak dialek, bahkan di duo kampuang nan dipisahkan dek [[sungai]] sakali pun dapek mampunyoi dialek nan balainan. Pabedoan nan sangaik manonjol adolah dialek nan ditutuakan di [[kabupaten Pesisir Selatan]] jo dialek di [[kabupaten Mukomuko]], [[Bengkulu]].<ref>Medan, Tamsin, (1985), ''Bahasa Minangkabau dialek Kubuang Tigo Baleh'', Pusat Pembinaan dan Pengembangan Bahasa, Departemen Pendidikan dan Kebudayaan.</ref><ref>Nadra, (2006), ''Rekonstruksi bahasa Minangkabau'', Andalas University Press, ISBN 979-3364-55-6.</ref>

Salain itu dialek bahaso Minangkabau juo ditutuakan dek sabagian panduduak di sapanjang pasisia barat pulau Sumatera mulai dari [[Mandailing Natal]], [[Sibolga]], [[Barus]] di Sumatera Utara, kudian balanjuik ka [[Singkil]], [[Simeulue]], [[Aceh Selatan]], [[Aceh Barat Daya]] jo [[Meulaboh]] di [[Aceh]]. Di Aceh dialek bahaso Minang iko disabuik jo [[bahasa Jamee]], sadangkan nan di Mandailing Natal, Sibolga dan Barus disebut [[bahasa Pesisir]]

Subagai contoh, barikuik iko adolah pabandiangan antaro babarapo dialek bahaso Minangkabau:

{|
| Bahaso Indonesia/ Bahaso Malayu
| Apa katanya kepadamu?
|--
| Bahaso Minangkabau "baku"
| A keceknyo jo kau?
|--
| Mandahiling Kuti Anyie
| Apo kecek o kö gau?
|--
| Padang Panjang
| Apo keceknyo ka kau?
|--
| Pariaman
| A kato e bakeh kau?
|--
| Ludai
| A kecek o ka rau?
|--
| Sungai Batang
| Ea janyo ke kau?
|--
| Kurai
| A jano kale gau?
|--
| Kuranji
| Apo kecek e ka kau?
|--
| Salimpaung Batusangkar
| Poh ceknyoh kah khau duh?
|--
| Rao-Rao Batusangkar
| Aa keceknyo ka awu tu?
|--
|}

Untuak komunikasi antar panutua bahaso Minangkabau nan sadamikian baragam iko, akhianyo dipagunokanlah dialek Padang subagai bahaso baku Minangkabau nan biaso disabuik ''Bahaso Padang'' atau ''Bahaso Urang Awak''. Bahaso Minangkabau dialek Padang ikolah nan manjadi acuan baku (standar) dalam mangecek bahaso Minangkabau tarutamo di parantauan.

==Karya sastra==
Baso Minang untuak mangecek sahari-hari babedo jo baso kasusastraan, acok dalam mangecek manggunoan kalimaik nan pendek-pendek atau dipotong-potong kato akhir sacaro baruruikan. Umpamonyo, ''Cik cah lu di, wak makan ciek lu'' (Hancik cacah dulu jadi, awak makan ciek dulu). Samantaro dalam kasusastraan manggunoan kato-kato nan utuah. Kalimaiknyo panjang-panjang sarato banyak mamakai anak kalimaik, nan pangucapannyo dapek bairama sarato takanan suaronyo nan taratur. Karya sastra tradisional Minang punyo pasamoan bantuak jo karya sastra tradisional Bahaso Malayu pado umumnyo, yaitu babantuak pantun, carito rakyat, hikayat niniak muyang (tambo) maupun adaik-istiadaik. Panyampaiannyo biasonyo dilakukan dalam bantuak carito (kaba) atau dinyanyian (dendang).

===Pantun===
Pantun kamungkinan barasa dari ''pa-tuntun''<ref>Usman Z., (1970), ''Fungsi dan Peranan Bahasa dan Sastra Minang dalam Kebudayaan Lokal maupun Nasional'', Seminar Sejarah dan Kebudayaan Minangkabau di Batusangkar.</ref>. Pantun tadiri dari babarapo barih dalam jumlah ganok. Satiok barih tadiri dari ampek kato jo irama akhir nan samo. Contoh:

:Den tatah indak tatatah
:Den tutuah juo nan jadi
:Den tagah indak tatagah
:Den suruah juo nan jadi

::Kaluak paku kacang balimbiang
::Tampuruang lenggang-lenggangkan
::Bao manurun ka Suruaso
::Tanam siriah jo ureknyo

:Anak dipangku kamanakan dibimbiang
:Urang kampuang dipatenggangkan
:Tenggang nagari jan binaso
:Tenggang sarato jo adaiknyo

== Pabandiangan jo Bahaso Lain dari Rumpun Melayu ==
[[Urang Minang|Urang Minangkabau]] umumnyo bapandapaik banyak pasamoan antaro bahaso Minangkabau jo [[bahaso Melayu]] jo [[bahaso Indonesia]]. [[Marah Roesli]] dalam ''Peladjaran Bahasa Minangkabau'' manyabuikkan pado umumnyo pabensoan/pabedoan antaro bahaso Minangkabau jo bahaso Indonesia adolah pado pabedoan lafal, salain pabensoan babarapo kato.

Contoh-contoh pabedoan lafal bahaso Melayu, bahaso Indonesia jo bahaso Minangkabau adolah sabagai barikuik:

{| class="wikitable"
|-
! Akhiran !! Manjadi !! Contoh <!--!! Kecuali-->
|-
| a || ''o'' || nama—''namo'', kuda—''kudo'', cara—''caro''<!--------------
|-
| ap || ''ok'' || atap—''atok'', asap—''asok'', hinggap—''hinggok''-------------->
|-
| al jo ar || ''a'' || jual—''jua'', kabar—''kaba'', kapal—''kapa''
|-
| as || ''eh'' || batas—''bateh'', alas—''aleh'', balas—''baleh''
|-
| at || ''ek'' atau ''aik''|| dapat—''dapek'', kawat—''kawek'', surat—''surek'' <!--|| masyarakat—''masyarakaik'', adat—''adaik''(Catatan Teluk Bayur)-->
|-
| ih || ''iah'' || kasih—''kasiah'', putih—''putiah'', pilih—''piliah''
|-
| ing || ''iang'' || kucing—''kuciang'', saling—''saliang'', gading—''gadiang''
|-
| ir || ''ia'' atau ''ie'' || air—''aia'', pasir—''pasia'', lahir—''lahia''
|-
| is || ''ih'' || baris—''barih'', manis—''manih'', alis—''alih''
|-
| it || ''ik'' || sakit—''sakik'', kulit—''kulik'', jahit—''jahik''
|-
| uh || ''uah'' || bunuh—''bunuah'', tujuh—''tujuah'', patuh—''patuah''
|-
| uk || ''uak'' || untuk—''untuak'', buruk—''buruak'', busuk—''busuak''
|-
| ung || ''uang'' || langsung—''langsuang'', hidung—''hiduang'', untung—''untuang''
|-
| ur || ''ua'' || cukur—''cukua'', kasur—''kasua'', angsur—''ansua''
|-
| us || ''uih'' || putus—''putuih'', halus—''haluih'', bungkus—''bungkuih''
|-
| ut || ''uik'' || rumput—''rumpuik'', ikut—''ikuik'', takut—''takuik''
|}
* Salain pabensoan akhiran, [[imbuhan]] awalan sarupo ''me-, ber-, ter-, ke-, pe-'' dan ''se-'' dalam bahaso Minang menjadi ''ma-, ba-, ta-, ka-, pa-, dan sa-''. Misalnyo ''meminum, berlari, terlambat, kesalahan, penakut,'' jo ''setiap'' dalam bahaso Minang manjadi ''maminum, balari, talambek, kasalahan, panakuik,'' jo ''satiok''.

*Samantaro itu, imbuhan akhiran sarupo ''-kan'' jo ''-nya'' dalam bahaso Minang manjadi ''-an'' jo ''-nyo''. Contohnyo ''memusnahkan'' jo ''selamanya'' dalam bahaso Minang manjadi ''mamusnahan'' jo ''salamonyo''.<ref>[http://dbp.gov.my/mabbim/download.php?FilePoolID=73 Edwar Djamaris, ''Beberapa masalah dalam penerjemahan naskah Sastra Minangkabau'']</ref>

* Pabedoan lainnyo adolah satiok [[suku kata]] partamo nan manganduang [[huruf]] "[[e]]" dalam bahaso Minang manjadi huruf "''[[a]]''".

Pasamoan bahaso Minangkabau jo babagai bahaso lain dari rumpun Melayu dapek diliek misalnyo dalam pabandiangan kosakato barikuik:

{| class="prettytable" width="70%" style="text-align:center"
|-----
| '''BahasoIndonesia'''
| apa
| laut
| lihat
| kucing
| pergi
| ular
| keras
| manis
| lutut
|-----
| '''[[Bahaso Minangkabau]]'''
| apo
| laui{{polytonic|ʔ}}
| liai{{polytonic|ʔ}}/calia{{polytonic|ʔ}}
| kuciang
| pai
| ula
| kareh
| manih
| lutui{{polytonic|ʔ}}
|------
| '''[[Bahaso Pekal]]'''
| apo
| lawik
| liek
| kucing
| lalui
| ulah
| kehas
| manis
| lutuik
|-----
| '''[[Bahaso Urak Lawoi']]''' 
| nama
| lawoi{{polytonic|ʔ}}
| lihai{{polytonic|ʔ}}
| mi'aw
| pi
| ulal
| kras
| maneh
| lutoi{{polytonic|ʔ}}
|}
 
Sabagai contoh, pabensoan/pabedoan dapek dicaliak dalam versi masing-masing dari [[Pernyataan Umum tentang Hak-Hak Asasi Manusia]]:

{| class="wikitable" 
! Bahaso Inggrih !! Bahaso Indonesia !! Bahaso Malaysia !! Bahaso Minangkabau
|-
|'''Universal Declaration of Human Rights''' || '''Pernyataan Umum tentang Hak-Hak Asasi Manusia''' || '''Perisytiharan Hak Asasi Manusia Sejagat''' || '''Deklarasi Sadunia Hak-Hak Asasi Manusia'''
|-
|'''Article 1'''||'''Pasal 1'''||'''Perkara 1.'''||'''Pasal 1'''
|-
|''All human beings are born free and equal in dignity and rights. They are endowed with reason and conscience and should act towards one another in a spirit of brotherhood.'' || ''Semua orang dilahirkan merdeka dan mempunyai martabat dan hak-hak yang sama. Mereka dikaruniai akal dan hati nurani dan hendaknya bergaul satu sama lain dalam semangat persaudaraan.'' || ''Semua manusia dilahirkan bebas dan samarata dari segi kemuliaan dan hak-hak. Mereka mempunyai pemikiran dan perasaan hati dan hendaklah bertindak di antara satu sama lain dengan semangat persaudaraan.'' || ''Sadoalah urang dilahiaan mardeka jo punyo martabat sarato hak-hak nan samo. Inyo dikaruniai aka jo hati nurani, supayo ciek samo lain bagaul dalam samangaik badunsanak.''
|}

==Rujuakan==
{{Reflist}}

== Dafta pustaka ==
* Grimes, Barbara F., Joseph E. Grimes, Malcolm D. Ross, Charles E. Grimes, dan Darrel T. Tryon. 1995. "Listing of Austronesian Languages", Darrel T. Tryon (ed). ''Comparative Austronesian Dictionary: An Introduction to Austronesian Studies''. Berlin: Mouton de Gruyter.
* Khatib, Yusran. 1986. ''Bahasa Tulis Minangkabau''. Makalah dalam Pertemuan Bahasa dan Sastra Daerah Wilayah Barat di Pekanbaru.
* Navis, A.A. 1984. ''Alam Terkembang Jadi Guru: Adat dan Kebudayaan Minangkabau''. Jakarta: Grafiti Pers.

== Bacoan lanjuik ==
* {{ethnologue|min}}
* [http://books.google.com/books?printsec=frontcover&vid=ISBN9796666359&vid=LCCN2002351105#v=onepage&q&f=false ''Kamus bahasa Indonesia-Minangkabau''] Nurlela Adnan, Ermitati, Rosnida M. Nur, Pusat Bahasa (Indonesia), [[Balai Pustaka]], 2001.
* ''Tata Bahasa Minangkabau'', Gerard Moussay (original title ''La Langue Minangkabau'', translated from French by Rahayu S. Hidayat), ISBN 979-9023-16-5.

[[Kategori:Bahaso]]
