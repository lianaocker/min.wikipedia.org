{{Infobox Officeholder
|name               = {{PAGENAME}}
|image              = Assaat PYO.jpg
|imagesize          =
|caption            = 
|office             = [[Presiden Republik Indonesia]] (penjabat)
|order              = 
|term_start         = [[27 Desember]] [[1949]]
|term_end           = [[15 Agustus]] [[1950]]
|succeeding         = 
|president          = 
|predecessor        = [[Soekarno]]
|successor          = [[Soekarno]]
|office2            = Menteri Dalam Negeri Republik Indonesia|Menteri Dalam Negeri Indonesia
|order2             = 9
|term_start2        = [[6 September]] [[1950]]
|term_end2          = [[27 April]] [[1951]]
|succeeding2        = 
|president2         = [[Soekarno]]
|predecessor2       = [[Susanto Tirtoprodjo]]
|successor2         = [[Iskak Tjokrodisurjo]]
|birth_date         = {{birth date|1904|9|18}}
|birth_place        = {{negara|Belanda}} Dusun Pincuran Landai, [[Kubang Putiah, Banuhampu, Agam]], [[Sumatera Barat]]
|death_date         = {{death date and age|1976|6|16|1904|9|18}}
|death_place        = {{negara|Indonesia}} [[Daerah Khusus Ibukota Jakarta|Jakarta]], [[Indonesia]]
|nationality        = [[Indonesia]]
|party              = 
|spouse             = 
|relations          = 
|children           = 
|alma_mater         = 
|occupation         = 
|profession         = 
|religion           = [[Islam]]
|signature          = 
|website            = 
|footnotes          = 
}}
'''[[Meester in de Rechten|Mr.]] Assaat''' ({{lahiamati|Dusun Pincuran Landai, [[Kubang Putiah, Banuhampu, Agam]], [[Sumatera Barat]]|18|9|1904|[[Daerah Khusus Ibukota Jakarta|Jakarta]]|16|6|1976}}) adolah surang pajuang kamardekaan Indonesia. Sasudah Indonesia mardeka, baliau dipacayo sabagai pamangku jabatan [[Presiden]] Republik [[Indonesia]] pado maso pamarentahan [[Republik Indonesia]] di [[Yogyakarta]]. Baliau parnah pulo manjabat sabagai [[Mantari Dalam Nagari Republik Indonesia|Mantari Dalam Nagari Indonesia]]. 

== Latar balakang jo kaluarga ==

Assaat baraja di sakola agamo ''"Adabiah"'' jo [[MULO]] [[Padang]], salanjuiknyo ka [[School tot Opleiding van Inlandsche Artsen]] (STOVIA) [[Jakarta]]. Maraso indak cocok manjadi surang dotor, baliau kalua dari STOVIA lalu malanjuik-an ka [[AMS]] (kini [[SMU]]). Dari AMS, Assaat malanjuik-an studinyo ka ''Rechts Hoge School'' (Sakola Hakim Tinggi) masih di Jakarta.

Mr. Assaat manikah jo Roesiah dari [[Sungai Puar, Agam]] di ''Rumah Gadang Kapalo Koto'' pado tanggal 12 Juni 1949. Dari parnikahan ko baliau dikaruniai duo urang putra sarato surang putri.

== Kahidupan ==
=== Pandidikan jo praktik advokat ===

Katiko manjadi mahasiswa RHS, baliau mamulai bakacimpuang dalam garakan kabangsaan, dalam garakan pamuda jo politik. Wakatu itu Assaat giat dalam organisasi pamuda ''"Jong Sumatranen Bond"''. Karier politiknyo makin mananjak sarato barhasil manjadi Pangurus Gadang ''"Parhimpunan Pamuda Indonesia"''. Katiko Parhimpunan Pamuda Indonesia mampasatuan diri dalam ''"Indonesia Muda"'', baliau tapiliah manjadi Bandahara Komisaris Besar ''" Indonesia Muda"''.

Dalam kadudukannyo sabagai mahasiswa, Assaat masuak ke dalam politik ''"Partai Indonesia"'' atau ''Partindo''. Dalam partai ko, Assaat bagabuang jo pamimpin Partindo sarupo: [[Adenan Kapau Gani]], [[Adam Malik]], [[Amir Sjarifoeddin]] dll. Kagiatannyo di bidang politik pagarakan kabangsaan, dikataui dek guru sarato pihak Balando, sahinggo baliau indak diluluihan walau alah babarapo kali mangikuti ujian akhir. Tasingguang dek palakuan tu, baliau mamutuihan maninggaan Indonesia lalu pai ka Balando. Di Balando baliau mandapek gala ''"Meester in de Rechten"'' (''Mr'') atau Sarjana Hukum.

Sabagai surang non-kooperator kapado panjajahan Balando, sapulangnyo ke tanah aia di tahun 1939 Mr. Assaat bapraktek sabagai [[advokat]] sampai masuaknyo [[Japang]] pado taun 1942. Di zaman Japang baliau diangkek sabagai [[Camat]] [[Gambir]], kamudian [[Wedana]] [[Mangga Besar]] di Jakarta.

=== KNIP jo RIS ===

[[Komite Nasional Indonesia Pusat]] ''(KNIP)'' jo Badan Pekerjanyo ''(BP-KNIP)'' pado maso revolusi duo kali maadoan hijrah karano situasi dianggap talalu riskan, sarato supayo Revolusi Indonesia tatap bajalan. Bakedudukan awal di ''[[Jakarta]]'', jo tampek basidang di bakeh ''Gaduang Komedi'' (kini [[Gaduang Kasanian Jakarta]]) di [[Pasa Baru]] jo di gaduang [[Palang Merah Indonesia]] di Jl. Kramat Raya. Sakitar taun 1945 KNIP dipindahan ka [[Yogyakarta]]. Kamudian pado taun itu pulo, pindah ka [[Purworejo]], [[Jawa Tengah]]. Sampai wakatu situasi ''Purworejo'' dianggap kurang aman untuak kaduo kalinyo '''KNIP''' hijrah ka ''Yogyakarta''. Pado wakatu itu Mr. Assaat duduak sabagai anggota sekretariatnyo. Indak lamo sasudah itu baliau ditunjuak manjadi katua ''KNIP'' jo ''BP-KNIP''.

Taun 1946-1949 (Desember) baliau manjadi ''Ketua BP-KNIP'' (Badan Pekerja [[Komite Nasional Indonesia Pusat]]). Baliau tapiliah manjadi ''katua KNIP'' tarakhia. Hinggo '''KNIP''' dibubarkan, kamudian baliau ditugasi sabagai Panjabat Presiden RI di kota parjuangan di Yogyakarta.

=== Diasiangan ===

19 Desember 1948 Balando malancarkan [[Agresi Militer II]]. Mr. Assaat ditangkok Balando basamo jo [[Soekarno|Bung Karno]], [[Mohammad Hatta|Bung Hatta]] sarato pamimpin Republik lainnyo, lalu di asiangan di [[Manumbing]] di [[Pulau Bangka]].

=== Acting Presiden Republik Indonesia ===

''Desember 1949 - Agustus 1950'', '''Mr.Asaat''' manjadi ''Acting Presiden Republik Indonesia'' di ''Yogyakarta''. Sasudah tabantuaknyo '''RIS''' (Republik Indonesia Serikat), jabatannyo sabagai Panjabat Presiden pado Agustus 1950 salasai, baitu pulo jabatannyo salaku katua '''KNIP''' jo Badan Pekerjanyo. Sabab pado bulan Agustus 1950, negara-negara bagian ''RIS'' manyatuan diri dalam ''Negara Kesatuan RI''. Katiko manjadi ''Acting Presiden RI'', Assaat manandatangani statuta pandirian [[Universitas Gadjah Mada]] di Yogyakarta.

Sasudah pindah ka Jakarta, Mr. Assaat manjadi anggota parlemen ([[DPR]]-RI), sampai duduak dalam [[Kabinet Natsir]] manjadi Mantari Dalam Nagari September 1950 sampai Maret 1951. Kabinet Natsir bubar, baliak manjadi anggota Parlemen.

Pado taun 1955 baliau manjabat sabagai ''formatur'' [[Kabinet]] basamo [[Soekiman Wirjosandjojo]] jo [[Wilopo]] untuak mencalonan [[Bung Hatta]] sabagai [[Pardana Mantari]]. Karano wakatu itu tajadi katidak puasan daerah kapado [[beleid]] (kebijakan) pamarentahan Pusat. Daerah-daerah mandukuang [[Bung Hatta]], tatapi upayo tigo formatur tu manamui kagagalan, karano sacaro formal, ditulak dek Parlemen.

=== Patantangan jo Pamarentah Pusat ===

Katiko Presiden Soekarno manjalanan [[Demokrasi Tapimpin]] , Assaat manantangnyo. Sacaro pribadi Bung Karno tatap dihormatinyo, nan ditantangnyo adolah politik Bung Karno nan saolah-olah condong ka sayok kida [[Partai Komunis Indonesia]].

Mr. Assaat maraso tarancam, karano Demokrasi Tapimpin adolah kadiktatoran taselubuang, baliau salalu diawasi dek intel sarato PKI. Jo caro bapura-pura "ka barbalanjo" baliau basamo keluarganyo malarian diri jo caro berturuik-turuik naiak becak dari Jl. Teuku Umar ka Jl. Sabang, dari sinan dilanjuik-an ka Stasiun [[Tanah Abang]].

Mr. Assaat sarato kaluarga barhasil manyubarang ka [[Sumatera]]. Badiam babarapo hari di Palembang. Katiko tu di Sumatera Selatan alah tabentuak ''"Dewan Gajah"'' nan dipimpin dek [[Letkol Barlian]]. Di [[Sumatera Barat]] [[Letkol Ahmad Husein]] mambantuak ''"Dewan Banteng"''. [[Kol. Simbolon]] mandirian ''"Dewan Gajah"'' di [[Sumatera Utara]], samantaro [[Kol. Sumual]] mambangun ''"Dewan Manguni"'' ([[Burung hantu]]) di [[Sulawesi]].

Dewan-dewan tu basatu manantang Sukarno nan dipangaruhi dek PKI. Tarbantuaklah [[PRRI]] ([[Pemerintahan Revolusioner Republik Indonesia]]). Assaat nan katiko tu baru tibo di [[Sumatera Barat]] bagabuang jo [[PRRI]]. Sasudah tu bakaliaran di hutan-hutan [[Sumatera]], sasudah Pamarentah Pusat manggempur kakuatan [[PRRI]].

== Maningga ==

Katiko barado di hutan-hutan [[Sumatera Barat]] jo [[Sumatera Utara]], Mr. Assaat alah maraso dirinyo acok kanai sakik. Baliau ditangkok dalam kaadaan fisik lamah sarato manjalani hiduik di dalam panjaro ''"Demokrasi Terpimpin"'' salamo 4 taun 1962-1966. Baliau baru kalua dari tahanan di [[Jakarta]], sasudah mancogoknyo [[Orde Baru]].

Pado tanggal 16 Juni 1976, Mr. Assaat maningga dirumahnyo nan sadarhana di Waruang Jati [[Jakarta Selatan]]. Mr. Assaat gelar ''Datuk Mudo'' dianta dek kawan-kawan saparjuangannyo, sahabat, handai tolan sarato sado kaluarganyo, baliau dihormati dek negara jo kabasaran militer.

== Kapribadian ==

Dek urang-urang nan tau jo baliau, Asaat adolah pribadi nan sederhana. Katiko manjadi Panjabat Presiden, baliau indak namuah dipanggia ''Paduka Yang Mulia'', tapi labiah mamiliah panggilan ''Saudara Acting Presiden'' nan manjadi agak cangguang pada maso itu. 

Assaat bukan ahli pidato, baliau indak suko banyak mangecek, tapi sagalo karajo dapek disalasaiannyo jo baiak, sado rahasio negara dipacik taguah. Baliau taat malaksanaan ibadah, indak parnah maninggaan salat limo wakatu. Baliau adolah pamimpin nan sangek maharagoi wakatu, sarupo jo Bung Hatta.

== Pautan lua ==
* Artikel [http://www.cimbuak.net/content/view/204/106/ Mr. Assaat] di situs Cimbuak

{{Presiden Indonesia}}

{{lifetime|1904|1976|Assaat}}

[[Kategori:Presiden Indonesia]]
[[Kategori:Mantari Dalam Nagari Indonesia]]
[[Kategori:Tokoh Minangkabau]]
[[Kategori:Tokoh dari Agam]]
