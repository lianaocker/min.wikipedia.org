'''Katurunan Ratu Victoria''' dari [[Inggris Raya]] jo '''Rajo Christian IX''' dari [[Denmark]] kini manduduki tahta [[Belgia]], [[Denmark]], [[Norwegia]], [[Spanyol]], [[Swedia]] dan Inggris Raya. Katiko pacahnyo [[Parang Dunia Patamo]] cucu-cucu mereka manduduki tahta Denmark, Yunani, Norwegia, Jerman, Romania, Rusia, Spanyol dan Inggris Raya. Untuak itu, Victoria dijuluki "nenek Eropa" sadangkan Christian IX dijuluki "Bapak-mintuo Eropa". Dari kerajaan nan tasiso di Eropa kini, hanya Ratu Beatrix dari Belanda nan indak marupokan keturunan Ratu Victoria dari Inggris Raya ataupun Rajo Christian IX dari Denmark.
    
==Cucu==

Ratu Victoria maatua pernikahan anak laki-laki tatuo dan pewaris tahtanyo, nan kamudian Edward VII dari Inggris jo Alexandra dari Denmark, anak padusi tatuo Rajo Christian IX, nan dilangsuangan pado 10 Maret 1863. Di antaro anam anaknyo adalah George V dari Inggris (nan juo Kaisar India salamao maso batahta) dan adiak padusinyo Maud dari Wales (nan kamudian manikah jo sepupu mereka Rajo Haakon VII dari Norwegia, cucu lain dari Christian IX, pado 22 Juli 1896). Namun, pernikahan tasabuik indak marupokan satu-satunyo panyatuan katurunan Victoria jo Christian IX.

Anak laki-laki kaduo Christian IX, Pangeran William, manjadi Rajo Yunani sabagai George I indak lamo setelah panikahan adiaknyo, Alexandra, dek hubungan baru jo Kaluaga Kerajaan Inggris. Pado 27 Oktober 1889, anak laki-lakinyo, kamudian Constantine I dari Yunani manikah jo Sophia dari Prussia, cucu Victoria, manjadi panyatuan lain antaro katurunan ratu Inggris dan rajo Denmark.

Dagmar dari Denmark, salah satu anak padusi Christian IX, manikah jo Tsar Alexander III dari Russia dan manjadi permaisuri nan banamo Maria Feodorovna. Anak laki-lakinyo, Nicholas II dari Russia, manikahi Alix dari Hesse-Rhine, nan marupokan cucu Ratu Victoria dari Inggris, pado 26 November 1894, dan manjadi permaisuri nan banamo Alexandra Feodorovna.

Cucu-cucu lain ado nan naiak tahta atau manjadi permaisuri/ratu. Christian X dari Denmark marupakan abang dari Haakon VII dari Norwegia nan kaduonyo marupokan cucu Christian IX dari Denmark. William II, Kaisar Jerman marupokan abang Sophia dari Prussia dan marupokan cucu Victoria nan naiak tahta. Terakhir, Victoria mampunyoi duo cucu padusi nan manjadi ratu: Marie dari Edinburgh, nan manikah jo Ferdinand I dari Romania, dan Victoria Eugenie dari Battenberg nan manikah jo Alfonso XIII dari Spanyol.

Maka, Christian IX marupokan kakek dari saurang kaisar dan duo raja nan sadonyo manikah jo katurunan Victoria, salah satunyo (Maud dari Wales) marupokan cucu Christian IX juo. Totalnyo, limo cucu laki-lakinyo naiak tahta.

Victoria, samantaro itu, marupokan nenek dari saurang kaisar, saurang rajo-kaisar, ampek ratu dan saurang permaisuri.
 
===Pohon Keluaga Cucu===

''Cucu Rajo Christian IX dari Denmark''

Rajo Christian IX → Frederick VIII dari Denmark → Christian X dari Denmark
Rajo Christian IX → Frederick VIII dari Denmark → Haakon VII dari Norwegia

Rajo Christian IX → Putri Alexandra dari Denmark (istri Edward VII dari Inggris)

Rajo Christian IX → George I dari Yunani → Constantine I dari Yunani

Rajo Christian IX → Putri Dagmar dari Denmark → Nicholas II dari Rusia

''Cucu Ratu Victoria dari Inggris''

Ratu Victoria → Edward VII dari Inggris → George V dari Inggris
Ratu Victoria → Edward VII dari Inggris → Putri Maud dari Wales (istri Haakon VII dari Norwegia)

Ratu Victoria → Victoria, Putri Royal dari Inggris → William II, Kaisar Jerman
Ratu Victoria → Victoria, Putri Royal dari Inggris → Putri Sophia dari Prussia (istri Constantine I dari Yunani)

Ratu Victoria → Putri Alice dari Inggris → Putri Alix dari Hesse (istri Nicholas II dari Rusia)

Ratu Victoria → Alfred, Duke of Saxe-Coburg dan Gotha → Putri Marie dari Edinburgh

Ratu Victoria → Putri Beatrice dari Inggris → Putri Victoria Eugenie dari Battenberg

===Parang Dunia Patamo===

Salamo Parang Dunia Patamo (1914–1918), banyak rajo negara dari kaduo balah pihak berhubungan darah melalui baik Ratu Victoria, Rajo Christian IX atau kaduonyo. Contoh nan paliang banyak diambiak adalah bahwa George V dari Inggris, William II, Kaisar Jerman dan Tsarina Alexandra Fyodorovna dari Rusia (Alix dari Hesse) marupokan sepupu sebagai katurunan Victoria. Negara lainnan baparang malawan William II selain Rusia jo Inggris Raya tamasuak Romania, nan mampunyoi ratu Marie dari Edinburgh, jo Yunani, nan mampunyoi ratu adiak William, Sophia dari Prussia. Constantine I dari Yunani dan Nicholas II dari Rusia, nan masing-masing marupokan suami Sophia dari Prussia jo Alix dari Hesse, marupokan sepupu George V dari Inggris sebagai cucu Rajo Christian IX. Sepupu lain dari George V dari Inggris, nan negaranyo netral salamo parang, adalah Christian X dari Denmark, Victoria Eugenie dari Battenberg (ratu Spanyol) dan Haakon VII dari Norwegia (nan manikah jo adiak George, Maud of Wales).

===Swedia===

Putri Margaret dari Connaught, cucu dari Ratu Victoria (dan anak Pangeran Arthur, Duke of Connaught dan Strathearn), manikah jo Pangeran Gustav Adolf dari Sweden, nan kamudian naik tahta manjadi Gustaf VI Adolf. Putri Margaret maningga sabalun manjadi Ratu Swedia karano infeksi setelah operasi mastoid. Gustav kamudian manikah jo Louise Mountbatten, cicit Ratu Victoria (dan anak Putri Victoria dari Hesse-Rhine). Indak seperti sepupunyo, Louise iduik hingga menjadi ratu Swedia pado 1950.

==Katurunan Kini==

Panyatuan katurunan Ratu Victoria dan Rajo Christian IX indak baranti pado Parang Dunia Patamo. Sabalaiaknyo, hampia saluruh  rajo Eropa kini berkerabat sabagai katurunan Victoria, Christian atau kaduonyo.

Kini, ado tujuah kerajaan di Eropa:
1. Belgia: Albert II & Ratu Paola
2. Denmark: Margrethe II & Pangeran Henrik
3. Norwegia: Harald V & Ratu Sonja
4. Spanyol: Juan Carlos I & Ratu Sofia
5. Swedia: Carl XVI Gustaf & Ratu Silvia
6. Inggris Raya: Ratu Elizabeth II & Pangeran Philip, Duke of Edinburgh.

Harald V dari Norwegia, Elizabeth II dari Inggris, Duke Edinburgh (suami Elizabeth II), Margrethe II dari Denmark dan Ratu Sofía dari Spanyol marupokan katurunan Ratu Victoria jo Ratu Christian IX. Harald jo Elizabeth marupokan cicit dari pernikahan Alexandra dari Denmark (anak padusi Christian IX) dan Edward VII dari Inggris (anak laki-laki Ratu Victoria). Harald V merupokan katurunan Rajo Christian IX sabanyak tigo kali, duo kali malalui ayahnyo dan sakali malalui ibunyo. Pangeran Philip, Duke of Edinburgh dan istrinyo Ratu Elizabeth II marupokan sapupu melalui Rajo Christian IX dan Ratu Victoria. Ratu Sofía merupokan katurunan Ratu Victoria sabanyak dua kali dan katurunan Rajo Christian IX sabanyak duo kali pulo. Margrethe II dari Denmark merupokan katurunan Victoria dan Christian IX masing-masiang sabanyak sakali. Ratu Margrethe marupokan sepupu Carl XVI Gustaf dari Swedia malalui cucu Ratu Victoria, Putri Margaret dari Connaught.

Suami Ratu Sofía, Juan Carlos I dari Spanyol, marupokan katurunan Ratu Victoria tapi indak dari Christian IX.

Rajo Carl XVI Gustaf dari Swedia marupokan katurunan Ratu Victoria tapi indak dari Christian IX juo, tapi Carl XVI Gustaf marupokan katurunan Ratu Victoria sabanyak duo kali. (Namun Carl XVI Gustaf dari Swedia marupokan katurunan orang tuo Christian IX malalui abang Christian IX, Friedrich.)

Sabaliaknyo, Albert II dari Belgia marupokan katurunan Rajo Christian IX tapi indak dari Ratu Victoria. Albert II marupokan sepupu Harald V of Norway malalui nenek mereka, Putri Ingeborg dari Denmark, saurang cucu Christian IX.

Hanya Ratu Belanda nan indak marupokan katurunan Ratu Victoria maupun Rajo Christian IX.

===Katurunan Ratu Victoria===

Ratu Victoria → Edward VII dari Inggris → George V dari Inggris → George VI dari Inggris → Elizabeth II dari Inggris

Ratu Victoria → Edward VII dari Inggris → Putri Maud dari Wales → Olav V dari Norwegia → Harald V dari Norwegia

Ratu Victoria → Putri Alice Inggris → Putri Victoria dari Hesse → Putri Alice dari Battenberg → Pangeran Philip, Duke of Edinburgh

Ratu Victoria → Pangeran Arthur, Duke of Connaught → Putri Margaret → Putri Ingrid dari Swedia → Margrethe II dari Denmark

Ratu Victoria → Pangeran Arthur, Duke of Connaught → Putri Margaret → Pangeran Gustav Adolf, Duke of Västerbotten → Carl XVI Gustaf dari Swedia

Ratu Victoria → Pangeran Leopold, Duke of Albany → Charles Edward, Duke of Saxe-Coburg dan Gotha → Putri Sybilla → Carl XVI Gustaf dari Swedia

Ratu Victoria → Victoria, Putri Royal dari Inggris → Putri Sophia dari Prussia → Paul I dari Yunani → Ratu Sofía dari Spanyol

Ratu Victoria → Victoria, Putri Royal dari Inggris → William II, Kaisar Jerman → Putri Viktoria dari Prussia→ Putri Frederika dari Hanover → Ratu Sofía dari Spanyol

Ratu Victoria → Putri Beatrice dari Inggris → Putri Victoria Eugenie dari Battenberg → Infanta Juan, Count of Barcelona → Juan Carlos I dari Spanyol

===Katurunan Rajo Christian IX===
Rajo Christian IX → Frederick VIII dari Denmark → Christian X dari Denmark → Frederick IX dari Denmark → Margrethe II dari Denmark

Rajo Christian IX → Frederick VIII dari Denmark → Putri Ingeborg dari Denmark → Putri Astrid dari Swedia → Albert II dari Belgia

Rajo Christian IX → Frederick VIII dari Denmark → Putri Ingeborg dari Denmark → Putri Märtha dari Swedia → Harald V dari Norwegia

Rajo Christian IX → Frederick VIII dari Denmark → Haakon VII dari Norwegia → Olav V dari Norwegia → Harald V dari Norwegia

Rajo Christian IX → Putri Alexandra dari Denmark → George V dari Inggris → George VI dari Inggris → Elizabeth II dari Inggris

Rajo Christian IX → Putri Alexandra dari Denmark → Putri Maud dari Wales → Olav V dari Norwegia → Harald V dari Norwegia

Rajo Christian IX → George I dari Yunani → Pangeran Andrew dari Yunani & Denmark → Pangeran Philip, Duke of Edinburgh

Rajo Christian IX → George I dari Yunani → Constantine I dari Yunani → Paul I dari Yunani → Ratu Sofía dari Spanyol

Rajo Christian IX → Putri Thyra dari Denmark → Ernest Augustus, Duke of Brunswick → Putri Frederika dari Hanover → Ratu Sofía dari Spanyol

==Nenek Moyang Basamo Victoria & Christian IX==
karano banyak rajo jo ratu nan marupokan katurunan Ratu Victoria dan Rajo Christian IX, hubungan darah kaduonyo menarik untuak diketahui. Kaduanyo merupakan sepupu malalui Rajo George II dari Inggris Raya. Hubungan darah iko tajadi duo kali karano kakek (Landgrave Charles dari Hesse-Kassel) dan nenek (Putri Louise dari Denmark) Rajo Christian IX dari pihak ibu marupokan sepupu sebagai cucu Rajo George II of Great Britain. Louise dari Hesse-Kassel, istri Rajo Christian IX, marupokan cucu Pangeran Frederick dari Hesse, saudara Landgrave Charles dari Hesse-Kassel.

Rajo George II dari Inggris → Frederick, Pangeran Wales → George III dari Inggris → Pangeran Edward, Duke of Kent → Victoria dari Inggris

Rajo George II dari Inggris → Putri Louise dari Inggris → Putri Louise dari Denmark → Putri Louise Caroline dari Hesse-Kassel → Christian IX dari Denmark

Rajo George II dari Inggris → Putri Mary dari Inggris → Landgrave Charles dari Hesse-Kassel → Putri Louise Caroline dari Hesse-Kassel → Christian IX dari Denmark

Rajo George II dari Inggris → Putri Mary dari Inggris → Pangeran Frederick dari Hesse → Pangeran William dari Hesse → Louise dari Hesse-Kassel

== Catatan kaki ==

*Katiko mambicarokan katurunan Victoria dan Christian IX kini, hanya katurunan nan rajo/ratu atau nan manikah jo raja/ratu nan disabuik, indak tamasuak aryapatih, pangeran, dll.
*Kato 'kerajaan' indak mamasuakkan 5 monarki di Eropa:: Kapangeranan Monaco, Liechtenstein dan Andorra (Andorra dikapaloi uskup nan ditunjuak Paus, jo presiden tapiliah Prancis; Kaaryapatihan Luxembourg; dan Vatican City, nan pamimpinnyo, Paus, dipiliah sacara tradisional jo College of Cardinals.

== Rujuakan ==
* Aronson, Theo. ''Crowns in Conflict: The Triumph and the Tragedy of European Monarchy 1910–1918''
* Aronson, Theo.  ''A Family of Kings: The Descendants of Christian IX of Denmark''
* Aronson, Theo.  ''Grandmama of Europe: The Crowned Descendants of Queen Victoria'', 1973
* Carter, Miranda. ''Three Emperors: Three Cousins, Three Empires and the Road to the First World War''. London, Penguin. 2009. ISBN 978-0-670-91556-9
* [[Julia P. Gelardi|Gelardi, Julia P.]]  ''Born to Rule: Five Reigning Consorts, Granddaughters of Queen Victoria''
* Potts, D. M. and W. T. W.  ''Queen Victoria's Gene: Haemophilia and the Royal Family''

[[Kategori:Keluarga kerajaan]]
