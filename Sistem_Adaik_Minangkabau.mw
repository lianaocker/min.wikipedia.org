Samanjak zaman [[Karajaan Pagaruyuang|Karajaan Pagaruyuang]], ado tigo sistem adat nan dianuik dek [[Suku Minangkabau|urang Minang]] yaitu :
# Sistem Kelarasan Koto Piliang
# Sistem Kelarasan Bodi Caniago
# Sistem Kelarasan Panjang

Dalam pola pawarisan adaik jo harato, suku Minang manganuik pola [[matrilineal|matrilineal]] nan balainan bana jo mayoritas masyarakaik dunia ko nan manganuik pola [[patrilineal|patrilineal]]. Tadapek kontradiksi antaro pola matrilineal jo pola pawarisan nan diajaan dek agamo [[Islam|Islam]] nan manjadi agamo sabagian gadang urang Minang. Dek sabab tu lah dalam pola pawarisan suku Minang, dikenal harato pusako tinggi jo harato pusako randah. Harato pusako tinggi marupoan harato turun-temurun nan diwarisan badasarkan garih katurunan [[amak|amak]], sadangkan harato pusako randah marupoan harato nan dicari nan diwarisan sacaro faraidh badasarkan hukum Islam. 

=== Sistem Kelarasan Koto Piliang ===

Sistem adaik ko marupoan gagasan adaik nan digarisan dek  [[Datuk Ketumanggungan|Datuk Ketumanggungan]]. Ciri nan manonjol dari adaik Koto Piliang adolah otokrasi atau kapamimpinan manuruik garis katurunan nan dalam istilah adaik disabuik sabagai "manetes dari langik, batangga naik, bajanjang turun."
Sistem adaik ko banyak dianuik dek suku Minang di daerah [[Kabupaten Tanah Datar|Tanah Datar]] sekitarnyo. Ciri-ciri rumah gadangnyo adolah balantai jo katinggian nan batingkek-tingkek.

=== Sistem Kelarasan Bodi Caniago ===

Sistem adaik ko marupoan gagasan adaik nan digarisan dek [[Datuk Perpatih Nan Sebatang|Datuk Perpatih Nan Sebatang]]. Sistem adaiknyo marupoan antitesis tahadok sistem adaik Koto Piliang nan manganuik demokrasi nan dalam istilah adaik disabuik "nan tabasik dari bumi, duduak samo randah, tagak samo tinggi." Sistem adaik ko banyak dianuik suku Minang di daerah [[Kabupaten Lima Puluh Kota|Lima Puluh Kota]]. Cirinyo tampak pado lantai rumah gadangnyo nan rato.

=== Sistem Kelarasan Panjang ===

Sistem ko digagas dek adiak laki-laki dari duo tokoh di ateh nan banamo [[Mambang Sutan Datuk Suri Dirajo nan Bamego-mego|Mambang Sutan Datuk Suri Dirajo nan Bamego-mego]]. Dalam adaiknyo dipantangan panikahan dalam nagari nan samo. Sistem ko banyak dianuik dek luhak [[Kabupaten Agam|Agam]] dan sakitarannyo.

Namun dewasa ko sadoalah sistem adaik nan di ateh alah diterapkan sacaro bersamaan dan indak dikotomis lai.

[[Category:!Main category]]
[[Category:Minangkabau]]
