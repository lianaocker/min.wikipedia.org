'''Pasia''' marupokan salah satu [[nagari]] nan ado di Kecamatan [[Ampek Angkek]], Kabupaten [[Kabupaten Agam|Agam]], [[Sumatera Barat]]. Nagari Pasia talatak di bagian timua daratan Agam. Jarak luruih dari Kota [[Bukittinggi]] kiro-kiro 3&nbsp;km. Laweh nagari Pasia labiah-kurang 90 hektar.

== Sijarah ==
Pasia adalah satu pacahan baru nan manjadi nagari sabagai pacahan baruntun [[Balai Gurah|Balai Gurah Gadang]] manjadi babarapo nagari. Panduduak Pasia awalnyo marupokan panyebaran panduduak dari [[Ampang Gadang]] jo [[Batu Taba]]. Panduduak Ampang Gadang jo Batu Taba nan tibo di Pasia pada masa tu marupokan anak-kamanakan dari pasukuan nan barasa dari Balai Gurah.<ref>Sjafei St. Radjo Lelo, ''Buku Tambo Kelarasan Ampek Angkek'', Soerau Kamba, 29 Mei 1922.</ref>

== Suku ==
Pasukuan-pasukuan nan ado di Pasia labiah dikana jo sabuikan ''Limo ka ateh'' dari Ampang Gadang, jo ''Limo ka bawah'' dari Batu Taba. Pasukuan nan dari Ampang Gadang yaitu suku Koto, Guci, Tanjung, Sikumbang, jo Jambak. Sadang pasukuan nan dari Batu Taba yaitu suku Koto, Piliang, Guci, Tanjung, jo Sikumbang.

== Rujuakan ==
<references/>

[[Kategori:Ampek Angkek, Agam|Pasia]]

[[id:Pasia, IV Angkek, Agam]]
