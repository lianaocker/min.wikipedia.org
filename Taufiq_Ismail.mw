{{Infobox person
| name        = Taufiq Ismail
| image       = Taufik ismail.jpg
| alt         = 
| caption     = 
| birth_name  = 
| birth_date  = {{Birth date and age|1935|6|25}}
| birth_place = {{negara|Balando}} [[Bukittinggi]], [[Hindia Balando]]
| death_date  = <!-- {{Death date and age|YYYY|MM|DD|YYYY|MM|DD}} (tanggal meninggal diikuti tanggal lahir) -->
| death_place = 
| nationality = {{negara|Indonesia}} [[Indonesia]]
| ethnicity   = [[Urang Minang|Minang]]
| other_names = 
| alma_mater  = [[Universitas Indonesia]]
| occupation  = [[Sastrawan]]
| known_for   = [[Panyair]]
| religion    = [[Islam]]
| spouse      = 
| children    = 
| parents     = A. Gaffar Ismail<br/>Sitti Nur Muhammad Nur 
| movement    = Angkatan '66
| awards      = - ''Anugerah Seni'' dari Pamarentah [[Republik Indonesia|RI]] (1970)<br/>- ''Cultural Visit Award'' dari Pamarentah [[Australia]] (1977)<br/>- ''South East Asia Write Award'' dari Karajaan [[Thailand]] (1994)
}}
'''Taufiq Ismail''' gala '''Datuak Panji Alam Khalifatullah''', ({{lahiamati|[[Bukittinggi]], [[Hindia Balando]]|25|6|1935}}), adolah surang panyair sarato [[sastrawan]] [[Indonesia]].

== Latar Balakang ==
Taufiq Ismail laia dari pasangan A. Gaffar Ismail (1911-1998) asa [[Banuhampu, Agam]] jo Sitti Nur Muhammad Nur (1914-1982) asa [[Pandai Sikek, Sapuluah Koto, Tanah Data|Pandai Sikek, Tanah Data, Sumatera Barat]].<ref>Ketika Sastrawan Jadi Datuk, Harian Singgalang, 30 Maret 2009</ref> Apaknyo adolah surang ulama sarato pandiri PERMI. Taufiq mahabihan maso SD di [[Solo]], [[Kota Semarang|Semarang]], jo [[Kota Yogyakarta|Yogyakarta]], SMP di Bukittinggi, sarato SMA di [[Pekalongan]]. Taufiq tumbuah dalam kaluarga [[guru]] jo [[wartawan]] nan suko mambaco. Taufiq alah bacito-cito manjadi sastrawan sajak masih [[SMA]]. Ateh piliahan surang, Taufiq manjadi [[dokter hewan]] sarato ahli pataranak-an karano nio mampunyoi bisnis pataranak-an untuak manafkahi cito-cito kasusastraannyo. Taufiq tamaik FKHP-UI [[Bogor]] pado 1963 tapi gagal punyo usaho taranak nan dulu dirancanaannyo di sabuah [[pulau]] di [[Selat Malaka]].<ref>[http://profil.merdeka.com/indonesia/t/taufiq-ismail/ Profil Taufik Ismail] merdeka.com. Diakses 11 Mei 2013.</ref>

== Kagiatan ==
Samaso kuliah Taufiq giat sabagai Aktivis [[Palajar Islam Indonesia]] (PII), Katua [[Senat Mahasiswa]] FKHP-UI (1960-1961) sarato WaKa Dewan Mahasiswa UI (1961-1962).

Di [[Bogor]] pernah jadi guru di [[SKP Pamekar]] jo [[SMA Regina Pacis]], mengajar pulo di [[IPB]]. Karano manandotangani [[Manifesto Kebudayaan]], gagal malanjuik-an studi manajemen pataranak-an di [[Florida]] (1964) sarato dipecat sabagai dosen di [[Institut Pertanian Bogor]]. Taufiq manulih di babagai media, jadi wartawan, salah surang pandiri ''[[Horison (majalah)|Horison]]'' (1966), sato mandirian DKJ jo jadi pimpinannyo, Pj. Direktur TIM, Rektor LPKJ jo Manajer Hubungan Luar Unilever. Panarimo [[beasiswa]] AFS International Scholarship, sajak 1958 aktif di AFS Indonesia, manjabat sabagai Katua Dewan Pembina Yayasan [[Bina Antarbudaya]], panyalanggaro patukaran palajar antarbangso nan salamo 41 taun (sajak 1957) alah mangirim 1700 siswa ka 15 negara sarato manarimo 1600 siswa asiang di siko. Taufiq tapiliah manjadi anggota Board of Trustees AFSIS di [[New York]], 1974-1976.

Pangkategoriannyo sabagai panyair [[Angkatan '66]] dek [[Hans Bague Jassin]] marisauannyo, misalnyo Taufiq pueh diri lalu proses panulisannyo jadi macet. Taufiq manulih buku kumpulan puisi, sarupo ''[[Malu (Aku) Jadi Orang Indonesia]]'', ''[[Tirani dan Benteng]]'', ''[[Tirani]]'', ''[[Benteng (buku)|Benteng]]'', ''[[Buku Tamu Musim Perjuangan]]'', ''[[Sajak Ladang Jagung]]'', ''[[Kenalkan, Saya Hewan]]'', ''[[Puisi-puisi Langit]]'', ''Prahara Budaya:Kilas Balik Ofensif Lekra/PKI dkk'', ''Ketika Kata Ketika Warna'', ''Seulawah-Antologi Sastra Aceh'', sarato nan lain-lain.

Banyak puisinyo dinyanyian [http://www.triobimbo.com Himpunan Musik Bimbo], pimpinan [[Samsudin Hardjakusumah]], atau sabaliaknyo Taufiq manulih lirik untuak mareka dalam karajo samo. Taufiq-pun manulih lirik untuak [[Chrisye]], [[Yan Antono]] (dinyanyian [[Ahmad Albar]]) jo [[Ucok Harahap]]. Manuruiknyo karajo samo samacam ko pantiang supayo jangkauan publik puisi labiah laweh.

Taufiq acok mambaco puisi di muko umum. Di lua nagari, Taufiq alah mambaco puisi di babagai festival jo acara sastra di 24 kota [[Asia]], [[Australia]], [[Amerika Serikat|Amerika]], [[Eropa]], jo [[Afrika]] sajak 1970. Dek Taufiq, puisi baru ‘mamparoleh tubuah nan langkok’ apobilo sasudah ditulih, dibaco di muko orang. Pado April 1993 Taufiq mambaco puisi tantang [[Syekh Yusuf]] jo Tuan Guru, para pajuang nan dibuang [[VOC]] ka [[Afrika Salatan]] tigo abad nan lalu, di 3 tampek di [[Cape Town]] (1993), katiko ''[[apartheid]]'' baru dibongka. Pado Agustus 1994 mambaco puisi tantang Laksamana [[Cheng Ho]] di musajik kampuang kalahiran panjalajah samudra legendaris tu di [[Yunan]], [[Republik Rakyat Cina|RRC]], nan dibacoan pulo tajamahan Mandarinnyo dek Chan Maw Yoh.

Bosan jo kacandaruangan puisi Indonesia nan talalu sarius, di awal 1970-an, Taufiq manggarap humor dalam puisinyo. Santuahan humor taraso tarutamo dalam puisi bakaba atau narasinyo. Mungkin dalam hal iko indak ado kawan untuaknyo di Indonesia. Antologi puisinyo bajudul Rendez-Vous ditabik-an di [[Rusia]] dalam tajamahan [[Victor Pogadaev]] sarato jo ilustrasi dek Aris Aziz dari [[Malaysia]] (Rendez-Vous. Puisi Pilihan Taufiq Ismail. Moskow: Humanitary, 2004.)

== Pangaragoan ==
Mandapek ''Anugerah Seni'' dari Pamarentah [[Republik Indonesia|RI]] (1970), ''Cultural Visit Award'' dari Pamarentah [[Australia]] (1977), ''South East Asia Write Award'' dari Karajaan [[Thailand]] (1994), ''Panulisan Karya Sastra'' dari Pusek Bahaso (1994). Duo kali Taufiq manjadi panyair tamu di [[Universitas Iowa]], [[Amerika Serikat]] (1971-1972 dan 1991-1992), lalu jadi pangarang tamu di Dewan Bahaso jo Pustaka, [[Kuala Lumpur]] (1993).

== Bibliografi ==
* {{cite book
 | last = Ismael
 | first = Taufiq
 | title = Prahara Budaya:kilas-balik ofensif Lekra/PKI dkk.:kumpulan dokumen pergolakan sejarah
 | year = 1995
 | publisher = Mizan dan H.U. Republika
 | location = Bandung
 | language = Bahasa Indonesia
 | isbn = 979-433-064-7
 | pages = 469
 }}
* Taufiq Ismail. Vernite Mne Indoneziyu (Kembalikan Indonesia Padaku). Puisi Pilihan. Diselenggarakan dan diterjemahkan oleh Victor Pogadaev. Moskow: Klyuch-C, 2010, ISBN 978-5-93136-119-2

== Catatan kaki ==
{{reflist}}

== Pautan lua ==
*[http://oase.kompas.com/read/2013/04/12/00291090/Taufik.Ismail.Pukau.Mesir Taufik Ismail Pukau Mesir] KOMPAS.com, 12 April 2013. Diakses 11 Mei 2013. 
*[http://www.hidayatullah.com/read/28225/20/04/2013/di-mesir,-taufiq-ismail-menyindir-ariel.html Di Mesir, Taufiq Ismail Menyindir Ariel] Hidayatullah.Com, 20 April 2013. Diakses 11 Mei 2013.

== Sumber ==
* Ismail,Taufiq. 2004. ''Malu (Aku) Jadi Orang Indonesia''. Jakarta:Yayasan Indonesia.

{{lifetime|1935||Ismail, Taufik}}

[[Kategori:Dotor Indonesia]]
[[Kategori:Alumni Universitas Indonesia]]
[[Kategori:Panyair Indonesia]]
[[Kategori:Tokoh Angkatan 66]]
[[Kategori:Tokoh Minangkabau]]
[[Kategori:Tokoh dari Bukittinggi]]
