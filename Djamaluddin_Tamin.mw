{{Infobox person
| name        = Djamaluddin Tamin
| image       = 
| alt         = 
| caption     = 
| birth_name  = 
| birth_date  = <!-- {{Birth date and age|YYYY|MM|DD}} -->18 Desember 1900
| birth_place = {{negara|Balando}} [[Koto Gadang]], [[Agam]], [[Hindia Balando]]
| death_date  = <!-- {{Death date and age|YYYY|MM|DD|YYYY|MM|DD}} (tanggal meninggal diikuti tanggal lahir) -->
| death_place = 
| nationality = {{negara|Indonesia}} [[Indonesia]]
| other_names = 
| alma_mater  = 
| occupation  = [[Politisi]]
| known_for   = Pajuang kamardekaan [[Indonesia]]
| religion    = [[Islam]]
| spouse      = 
| children    = 
| parents     = 
}}
'''Djamaluddin Tamin''' (laia di [[Koto Gadang]], [[Agam]], [[Sumatera Barat]], [[Hindia Balando]], 18 Desember 1900) adolah surang pajuang kamardekaan [[Indonesia]]. Baliau mandapek-an pandidikan ''Inlandsche School'', lalu kudian malanjuik-an ka sakola agamo [[Sumatera Thawalib]], [[Kota Padang Panjang|Padang Panjang]]. Satamaik sakola, baliau maaja disinan, lalu bakanalan jo aliran [[Kominih]] pado taun 1922.<ref>Mestika Zed; Kepialangan, Politik, dan Revolusi: Palembang, 1900-1950; 2003</ref> Djamaluddin kudian manjadi salah surang panggiat kida (kiri) nan rajin manulih, sarato acok kalua masuak panjaro. 

Pado bulan Desember 1923, baliau manulih di koran ''Pemandangan Islam'' karano panangkok-an para pajuang kamardekaan Indonesia. Karano tulisan tu, anam bulan kudian baliau dijatuahi hukuman, lalu masuak panjaro Cipinang salamo limo baleh bulan. Pado tanggal 2 Juni 1927 basamo jo [[Tan Malaka]] sarato Subakat, baliau mandirian Partai Republik Indonesia (PARI) di [[Bangkok]], [[Thailand]]. Partai ko batujuan untuak mambantuak jaringan proletar sa-[[Asia Tenggara]] jo Australia. Tamin batangguang jawab ateh kagiatan PARI di Hindia-Balando, [[Malaysia]], jo [[Singapura]]. Karano dianggap manantang pamarentahan Inggirih, tanggal 13 September 1932 baliau ditahan di Singapura, lalu kudian dibao ka [[Jakarta|Batavia]] untuak disarahan ka pamarentah Hindia-Balando. Disiko baliau dipanjaro babarapo bulan, sabalun akhianyo dibuang ka [[Boven Digoel|Boven Digul]].<ref>Audrey R. Kahin, Dari Pemberontakan ke Integrasi: Sumatra Barat dan Politik Indonesia, 1926-1998; Yayasan Obor Indonesia, 2005</ref> Sasudah Japang mandarat di Indonesia, Tamin basamo jo tahanan Digul lainnyo dipindahan ka [[Brisbane]], [[Australia]]. Disiko pado tanggal 21 September 1945, mareka mambentuak Komite Indonesia Merdeka (KIM), lalu Tamin manjabat sabagai katuanyo.<ref>Molly Bondan, Spanning A Revolution, Yayasan Obor Indonesia</ref>  

== Rujuak-an ==
{{reflist}}

[[Kategori:Politikus Indonesia]]
[[Kategori:Tokoh Minangkabau]]
[[Kategori:Tokoh dari Agam]]


{{indo-bio-stub}}
