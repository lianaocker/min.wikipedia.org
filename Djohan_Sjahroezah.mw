{{Infobox person
| name        = Djohan Sjahroezah
| image       = 
| alt         = 
| caption     = 
| birth_name  = 
| birth_date  = <!-- {{Birth date and age|||}} -->1912
| birth_place = {{negara|Balando}} [[Muara Enim]], [[Sumatera Selatan]], [[Hindia Balando]]
| death_date  = <!-- {{Death date and age|YYYY|MM|DD|YYYY|MM|DD}} (tanggal meninggal diikuti tanggal lahir) -->2 Agustus 1968 (umua 56)
| death_place = {{negara|Indonesia}} [[Jakarta]]
| nationality = {{negara|Indonesia}} [[Indonesia]]
| other_names = 
| alma_mater  = 
| occupation  = Pajuang Kamardekaan
| known_for   = Tokoh [[Partai Sosialis Indonesia]]
| religion    = [[Islam]]
| spouse      = Violet Hanifah (Yoyet)
| children    = 
| parents     = 
}}
'''Djohan Sjahroezah''' (laia di [[Muaro Enim]], [[Sumatera Salatan]], 1912 - maningga di [[Jakarta]], 2 Agustus 1968 pado umua 56 taun) adalah surang tokoh pagarakan bawah tanah dalam zaman revolusi kamardekaan Indonesia. Baliau adalah salah surang anggota Badan Pekerja [[KNIP]] sarato anggota parlemen dari [[Partai Sosialis Indonesia]].

==Riwayat==
Djohan Sjahroezah malalui maso pandidikannyo di [[Kota Medan|Medan]] ([[ELS]]), [[Kota Bandung|Bandung]] ([[MULO]]), [[Jakarta]] ([[AMS]]), sarato maikuti macam-macam kursus mandiri nan disalanggaroan dek Golongan Merdeka di babagai kota.

Katika manjadi panggiat PPPI, baliau manulih artikel di majalah Indonesia Raya nan mangecam kareh karajo samo jo [[Hindia-Balando|Balando]]. Akibaiknyo baliau ditangkok lalu dituduah mahasuik untuak babuek kakacauan. Baliau diadili sarato dihukum panjaro salamo 1,5 taun di panjaro [[Sukamiskin, Arcamanik, Bandung|Sukamiskin]], Bandung. Salapeh dari panjaro, baliau manjalin pagarakan jo kawan-kawannyo nan indak dibuang ka [[Digul]] untuak malanjuik-an PNI-Pandidikan. Pado taun 1937, basamo [[Adam Malik]] jo Pandoe Kartawiguna mandirian [[ANTARA|KB Antara]] nan kudian manjadi kantua barito nasional sampai kini.

Pado maso pandudukan Japang, baliau mandirian babarapo sarikaik buruh, tarutamo di industri paminyakan.<ref>J.D. Legge, Intellectuals and Nationalism in Indonesia: A Study of the Following Recruited By Sutan Sjahrir in Occupied Jakarta, Equinox Publishing (Asia) Pte Ltd, 2010</ref> Sasudah kamardekaan, basamo jo [[Sutan Sjahrir]] baliau mambantuak Paras jo Parsi nan kudian bagabuang manjadi [[Partai Sosialis Indonesia]]. Dalam partai tu baliau duduak sabagai sekretaris jenderal, sarato mawakili partai dalam parlemen.

Pado taun 1960, PSI dibubaran lalu babarapo pimpinannyo dipanjaroan. Katiko otoriterisme [[Soekarno]] marajalela, PSI dibawah komandonyo tatap manjadi organ politik nan kritis sarato diparetongan. Djohan marupokan pribadi nan cukuik pandai dalam mambaco situasi, baik pado maso panjajahan Balando, Japang, maupun Orde Lamo. Baliau adalah pamimpin nan mangaka kapado rakyatnyo, sarato dihormati baiak dek kawan maupun lawan.<ref>Djoeir Moehamad, Memoar Seorang Sosialis, Yayasan Obor Indonesia, 1997</ref>  

==Kaluarga==
Djohan adalah putra [[Orang Minang|Minangkabau]] asa [[Koto Gadang, IV Koto, Agam|Koto Gadang]], [[Kabupaten Agam|Agam]], [[Sumatera Barat]]. Bininyo, Violet Hanifah (Yoyet) nan dinikahinyo pado taun 1937 adalah putri [[Haji Agus Salim]]. Dari panikahan tu baliau dikaruniai limo urang putra jo putri. Djohan adalah kamanakan pulo dari Sutan Sjahrir.

==Rujuak-an==
{{reflist}}

==Pautan lua==
*[http://sosialis-indonesia.org/node/15 Kesabaran Revolusioner - Djoeir Moehamad]

[[Kategori:Pajuang kamardekaan Indonesia]]
[[Kategori:Politikus Indonesia]]
[[Kategori:Tokoh Minangkabau]]
[[Kategori:Tokoh dari Muara Enim]]
