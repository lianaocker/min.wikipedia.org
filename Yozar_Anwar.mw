{{Infobox person
| name        = Yozar Anwar
| image       = 
| alt         = 
| caption     = 
| birth_name  = 
| birth_date  = 17 Oktober 1940
| birth_place = {{negara|Balando}} [[Sungai Panuah]], [[Kurinci]], [[Hindia Balando]]
| death_date  = 1999 (umua 59) 
| death_place = {{negara|Indonesia}} [[Jakarta]]
| nationality = {{negara|Indonesia}} [[Indonesia]]
| other_names = 
| alma_mater  =
| known_for   = Panggiat Reformasi '66
| occupation  = [[Wartawan]]<br /> [[Panulih]]
| religion    = [[Islam]]
| parents     = Anwar Maharajo Sutan<br />Siti Safiah
}}
'''Yozar Anwar''' (laia di [[Sungai Panuah]], [[Kurinci]], [[Hindia Balando]], 17 Oktober 1940 - maningga di [[Jakarta]], 1999 pado umua 59 taun) adolah surang pamimpin [[panggiat]] [[mahasiswa]] [[Indonesia]] pado taun 1966 nan kudian bakarir sabagai [[wartawan]] jo panulih buku. Jabatan tarakhia nan dijalaninyo adolah [[General Manager]] (GM) parusahoan majalah Pertiwi.

Sambia manimbo ilmu di [[Amerika Serikat]] di awal taun 1960-an, Yozar giat manulih nan dimuek di [[Sinar Harapan|harian Sinar Harapan]] nan tabik di Jakarta katiko itu. Pado maso revolusi 1965 Yozar tamasuak salah surang pimpinan mahasiswa demonstran. Yozar pernah manjadi salah surang katua Presidium [[Kesatuan Aksi Mahasiswa Indonesia]] (KAMI). Catatan hariannyo di maso revolusi tu, "Revolusi Mahasiswa" kudian ditajamahan kadalam bahaso [[Balando]] dek surang panulih, Beb Vuyk.<ref>[http://www.jakarta.go.id/jakv1/encyclopedia/detail/3624 Yozar Anwar] Portal Resmi Provinsi DKI Jakarta. Diakses 8 Mei 2013.</ref> 

Karier profesionalnyo sabagai wartawan bamulo pado taun 1969 katiko Yozar manjadi wartawan di harian Pedoman. Katiko harian itu dibreidel panguaso [[Orde Baru]], Yozar pindah ka majalah [[Kartini (majalah)|Kartini]]. Yozar sempat pindah ka majalah Sarinah sabalun ka majalah Pertiwi lalu kudian manjadi General Manager (GM) parusahoan majalah tu. Yozar Anwar-pun manulih novel jo babarapo buku, diantaronyo novel Cinta Pop di [[Hawaii]] sarato buku Protes Kaum Muda, Pergolakan Mahasiswa Abad ke-20 sarato babarapo buku lainnyo.
<ref>[http://www.pustakabersama.net/buku.php?id=9127&cari= Angkatan 66: sebuah catatan harian, Yozar Anwar] PustakaBersama. Diakses 8 Mei 2013.</ref>

== Kaluarga ==
Yozar marupoan anak bungsu dari duobaleh urang basudaro nan kudian tingga sapuluah urang karano duo urang diantaronyo maningga katiko masih bayi.<ref>[http://books.google.co.id/books?id=Ew-3prmwsvgC&pg=PA194&lpg=PA194&dq=johnny+anwar+rosihan+anwar+junisaf+anwar+roesman+anwar+yozar+anwar&source=bl&ots=Agvg_GvXi5&sig=ceqpT8RmNovPQ3AAP6FhGol_Zlw&hl=en&sa=X&ei=1aQCUYfOO4v8rAeaoIGwBA&ved=0CFgQ6AEwBg#v=onepage&q=johnny%20anwar%20rosihan%20anwar%20junisaf%20anwar%20roesman%20anwar%20yozar%20anwar&f=false Keluarga Anwar gelar Maharaja Sutan] Rosihan Anwar, Sejarah kecil "petite histoire" Indonesia, Volume 4, Penerbit Buku Kompas. Diakses 8 Mei 2013.</ref> Yozar adolah anak dari surang Damang [[Kurinci]] jo [[Padang]] pado maso kolonial, Anwar gala Maharajo Sutan jo ibu nan banamo Siti Safiah. Kaduo urangtuonyo barasa dari [[Sumatera Barat]]. Babarapo urang kakaknyo manjadi tokoh nan dikana masyarakaik pulo, yaitu [[Johnny Anwar]], surang polisi nan pernah manjabat Panglimo Angkatan Kapolisian (Pangak) XVIII [[Sulawesi Salatan]]-Tanggara, [[Rosihan Anwar]], surang tokoh wartawan sarato pandiri koran Pedoman, [[Junisaf Anwar]], surang wartawan pulo nan pernah manjabat sabagai Pamimpin Redaksi [[Limbago Kantua Barito Nasional Antara|Kantua Barito Antara]], sarato [[Roesman Anwar]], surang [[profesional]] nan pernah manjabat sabagai Direktur Utama [[Palayaran Nasional Indonesia|Pelni]].<ref>[http://books.google.co.id/books?id=0klAvFRdpCEC&pg=RA2-PA1932&lpg=RA2-PA1932&dq=Junisaf+Anwar+pemimpin+redaksi+Antara&source=bl&ots=0fhuiZHB0b&sig=h2BwSjPkiCW_DHlcifzdf0ITh6w&hl=en&sa=X&ei=bKfxULnuKsnilAWbm4G4Dw&sqi=2&ved=0CDkQ6AEwAg#v=onepage&q=Junisaf%20Anwar%20pemimpin%20redaksi%20Antara&f=false Keluarga Anwar gelar Maharaja Sutan] Rosihan Anwar, Napak tilas ke Belanda: 60 tahun perjalanan wartawan KMB 1949. Diakses 8 Mei 2013.</ref>

== Rujuak-an ==
{{Reflist}}

[[Kategori:Wartawan Indonesia]]
[[Kategori:Panggiat Indonesia]]
[[Kategori:Tokoh Minangkabau]]


{{indo-bio-stub}}
