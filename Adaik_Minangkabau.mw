Adat Istiadat Minangkabau pado dasarnyo samo takah adat istiadat lain yang mampunyoi aturan-aturan tatantu dalam kahidupan bamasyarakaik yang mambeda-annyo adolah kekhasan dari sistem adat itu surang. Yang mambedaan adat [[Minangkabau]] jo yang lainnyo adolah sistem keturunannyo, karano masyarakaik [[Minangkabau]] mamiliki sistem katurunan manuruik gariah katurunan ibu. Keunikan yang lainnyo adolah adat [[Minangkabau]] marato dipakai samo masyarakaik bawah ataupun masyarakaik ateh dan indak hanyo adat bangsawan sajo tatapi adat untuk masyarakaik Minang sadoalahnyo. Satiok urang tarikek jo talibaik jo adat, hampia sadoalah laki-laki di [[Minangkabau]] mampunyoi gelar adat salain itu hubungan kakarabatan diatur pulo dalam adat. Ado papatah [[Minangkabau]] yang mangatokan ''hiduik dikanduang adat'' yang artinyo adolah satiok kehidupan di [[Minangkabau]] diatua dek adat. <ref name=>[http://urangminang.com/artikel-khusus/240-pengetahuan-tentang-adat-minangkabau-i-adat-nan-ampek//// "Adat Nan Ampek"]. 2011. Urang Minang </ref>
==Adat Nan Ampek==
* '''Adat Nan Sabana Adat'''
Marupoan adat nan paliang stabil jo umum  nan balaku bukan hanyo di wilayah [[Minangkabau]] sajo malainkan di saluruah alam semesta. Karano adat nan sabana adat ko merupoan katantuan alam nan indak pernah barubah dimano pun jo dalam kaadoan apopun. Alah disapakati pulo adat nan sabana adat iko marupoan ''Sunnatullah'' jo Hukum Allah yang tatuang dalam [[Al-quran]]. Maambik ajaran ''Alam Takambang Jadi Guru'' adat iko dapek sasuai jo parubahan zaman dan manjago kalangsuangan budayo [[Minangkabau]] di tangah budayo asiang yang masuk dalam era global kini ko. Di dalam ungkapan adat [[Minangkabau]] adat nan sabana adat iko adolah adat ''nan indak lakang dek paneh, indak lapuak dek hujan, diasak indak layua, dibubuik indak mati; atau adat babuhua mati.''
Adat iko marupoan kalaziman dari katantuan Allah sahinggo indak batantangan jo ajaran [[Islam]]. Adat nan sabana adat manampati kaduduak-an tatinggi dari ampek jenis adat di [[Minangkabau]]. Bafungsi sabagai landasan utamo dari norma, hukum, jo aturan-aturan masyarakaik Minangkabau. Sadoalah hukum adat, ketentuan adat, norma kemasyarakatan, jo paraturan-paraturan yang berlaku di Minangkabau basumber dari adat nan sabana adat.
<ref name=>[http://ukm.itb.ac.id/adat-budaya/adat-di-minangkabau//// "Adat di Minangkabau"]. 2010. Unit Kesenian Minangkabau Institut Teknologi Bandung </ref> <ref name=>[http://urangminang.com/artikel-khusus/240-pengetahuan-tentang-adat-minangkabau-i-adat-nan-ampek//// "Adat Nan Ampek"]. 2011. Urang Minang </ref>
* '''Adat Nan Diadatkan'''
Adat nan diadatkan adolah adat yang dibuek, dirancang, jo disusun dek nenek moyang urang [[Minangkabau]] untuak balakuan dalam kahidupan sahari-hari. Aturan yang barupo adat nan diadatkan disampai-an dalam patatah jo patitiah, mamangan, pantun, sarato ungkapan bahaso yang khas.
Urang Minangkabau mamparcayoi dua urang tokoh sabagai parancang, yang marancanokan, jo panyusun adat nan diadatkan, yaitu [[Datuak Parpatiah Nan Sabatang]] jo [[Datuak Katumangguangan]]. Inti dari adat nan diadatkan yang dirancang dek Datuak Parpatiah Nan Sabatang iyolah demokrasi, badaulat kepado rakyat, jo mautamoan musyawarah untuk mufakaik. Sadangkan adat nan disusun Datuak Katumangguangan intinyo malaksanokan pamarintahan yang badaulat ke ateh, otokrasi dan indak sawanang-wanang.
Sapinteh, keduo konsep adat itu balawanan. Namun dalam palaksanoannyo kaduo konsep itu batamu, mambaua, jo saling mangisi. Gabungan kaduanya malahia-an demokrasi yang khas di Minangkabau nan diungkap-an dalam papatah barikuik ''bajanjang naiak, batanggo turun, naiak dari janjang nan di bawah, turun dari tanggo nan di ateh,titiak dari langik, tabasuik dari bumi.<ref name=>[http://ukm.itb.ac.id/adat-budaya/adat-di-minangkabau//// "Adat di Minangkabau"]. 2010. Unit Kesenian Minangkabau Institut Teknologi Bandung </ref> <ref name=>[http://urangminang.com/artikel-khusus/240-pengetahuan-tentang-adat-minangkabau-i-adat-nan-ampek//// "Adat Nan Ampek"]. 2011. Urang Minang </ref>
''
* '''Adat Nan Taradat'''
Adat nan taradat adolah katantuan adat nan disusun di nagari untuak malaksanokan adat nan sabana adat jo adat nan diadatkan sasuai samo kaadoan jo kabutuhan nagarinyo. Adat iko disusun dek tokoh jo pamuko masyarakaaik nagari malalui musyawarah jo mufakaik. Dari pangartian itu lahialah istilah ''adat salingkuang nagari''.
Adat nan taradat disebaik jo ''adat babuhua santak'', artinyo dapek diperbaiki, diubah, jo diganti. Fungsi utamonyo sabagai paraturan palaksanoan dari adat Minangkabau. Contoh panarapannyo antaro lain dalam upacara ''batagak pangulu'', turun mandi, sunat rasul, ko perkawinan.<ref name=>[http://ukm.itb.ac.id/adat-budaya/adat-di-minangkabau//// "Adat di Minangkabau"]. 2010. Unit Kesenian Minangkabau Institut Teknologi Bandung </ref> <ref name=>[http://minang.wikia.com/wiki/Adat//// "Adat Istiadat Minangkabau"]. 2011. Wikia </ref> 
* '''Adat Istiadat'''
Adat istiadat marupokan aturan adat yang dibuek dari mufakaik niniak mamak dalam suatu nagari. Paraturan iko manampuang sagalo kamauan anak nagari yang sasuai menurut ''alua jo patuik, patuik jo mungkin''. Aspirasi yang disalua-an ka dalam adat istiadat iyolah aspirasi yang sasuai samo ''adat jo limbago, manuruik barih jo balabeh, manuruik ukuran cupak jo gantang, manuruik alua jo patuik.''
Ado duo proses tabantuaknyo adat istiadat. Partamo, badasarkan usul dari anak nagari, anak kemenakan, jo masyarakaik satampek. Kaduo, badasarkan fenomena atau gajalo yang tumbuah jo bakambang di dalam masyarakat. Ini diungkapkan dalam kato pusako ''tumbuah bak padi digaro, tumbuah bak bijo disiang, Elok dipakai, buruak dibuang, elok dipakai jo mufakat, buruak dibuang jo rundiangan.''<ref name=>[http://ukm.itb.ac.id/adat-budaya/adat-di-minangkabau//// "Adat di Minangkabau"]. 2010. Unit Kesenian Minangkabau Institut Teknologi Bandung </ref> <ref name=>[http://urangminang.com/artikel-khusus/240-pengetahuan-tentang-adat-minangkabau-i-adat-nan-ampek//// "Adat Nan Ampek"]. 2011. Urang Minang </ref>
==Referensi==
{{reflist}}
