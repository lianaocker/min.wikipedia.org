'''Bulan madu''' adolah pajalanan [[tradisional]] nan dilakukan dek pasangan nan baru sajo manikah untuak marayokan panikahan mareka. Kini, bulan madu acokkali dirayokan di tampek-tampek nan tapancia, eksotik, hangek, atau lainnyo nan dianggap khusus dan romantis. Kacandaruangan balakangan di kalangan banyak pasangan adolah manggabuangkan pesta pernikahan jo bulan madu dalam suatu pangalaman atau manggantikan yang satu jo nan lain.

== Asa-usua kato ''bulan madu'' ==
''[[Oxford English Dictionary]]'' indak mambarikan [[etimologi]] samo sakali, tatapi manyabuikkan bahwa kato iko barasa dari abaik ka-16: 

:"Bulan patamo sasudah panikahan, katiko nan ado hanyolah kelembutan jo suko cito" ([[Samuel Johnson]]); mulonyo indak mampunyoi rujuakan apopun kapado maso satu bulan itu, malainkan mambandiangkan raso saliang mancintai di antaro urang-urang nan baru manikah kapado bulan nan sadang barubah capek dari purnama lalu mamuda. Kini biasonyo liburan nan dilalui basamo dek pasangan nan baru manikah sabalum mareka manatok di rumah. 

Salah satu kutipan tatua dalam Oxford English Dictionary manunjuakkan bahawa, maskipun di maso kini ''bulan madu'' mampunyoi arti positif, kata iko sasungguahnyo marupokan rujuakan mancimeeh kapado mamudanyo cinto nan niscayo tajadi takah tahap-tahap [[paredaran bulan]]. Rujuakan sastra patamo kapado bulan madu iko ditulih pado [[1552]], dalam karya [[Richard Huloet]] ''[[Abecedarium Anglico Latinum]]''. Huleot manulih:

:Bulan madu, sabuah istilah nan digunokan sabagai tamsil bagi urang nan baru manikah, nan mulo-mulo indak akan gugur, tatapi pado mulonyo mareka saliang mancintoi sacaro balabiahan, sahinggo cinto mareka tampaknyo akan mangalahkan [patangkaran apopun]; maso iko disabuik urang-urang biaso sabagai bulan madu.

Juo dikatokan bahwa asa-usua kato iko berasal dari maso Babilon. Untuak maningkekkan kajantanan dan kasubuaan pasangan nan baru manikah, ayah si pangantin padusi akan mambarikan minantunyo sadonyo kabutuhan minuman nan babasis madu nan dapek diminumnyo salamo bulan patama panikahan mareka (karenonyo disabuik "bulan"). Karano kato bahaso Inggirih iko baru ampek ratuih tahun umuanyo, atribusi langsuang ka Babilon dipatanyokan, maskipun acokkali diulangi. Namun kabiasoan maminum minuman babasis madu iko sasudah panikahan salamo satu bulan juo marupokan kaebiasoan abaik patengahan, dan pado maso ikolah kato iko muncua. 

Panjalehan lain nan mungkin dari kato bulan madu iko bakaik an jo maso panikahan biasonyo dilangsuangkan. Dahulu panikahan di Baraik biasonyo dilangsuangkan pado [[solstis|solstis musim paneh]] karano alasan-alasan keagamoan sabalunnyo dan juo kaarano alasan praktis karano itulah maso antaro mananam dan menuai. Karano itu adolah wakatu manuai madu, ado kamungkinan istilah iko muncua dari kebiasoan iko. 

Alternatif lainnyo iolah bahwa istilah "bulan madu" dibarikan kapado bulan katiko jalurnyo dakek ka cakrawala salatan. Cahayonyo basinar maskipun kabuik jo abu atmosfer kito mamberikannyo warna kuniang madu nan lembut salamo satu bulan.

[[Kategori:Panikahan]]
