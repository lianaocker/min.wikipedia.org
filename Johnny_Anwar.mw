{{Infobox person
| name        = Johnny Anwar
| image       = 
| alt         = 
| caption     = 
| birth_name  = 
| birth_date  = <!-- {{Birth date and age|||}}-->1918
| birth_place = {{negara|Balando}} [[Hindia Balando]]
| death_date  = <!-- {{Death date and age|YYYY|MM|DD|YYYY|MM|DD}} (tanggal meninggal diikuti tanggal lahir) -->1976 (umua 58) 
| death_place = {{negara|Indonesia}} [[Jakarta]]
| nationality = {{negara|Indonesia}} [[Indonesia]]
| other_names = 
| known_for   = Pajuang kamardekaan
| occupation  = [[Polisi]]
| religion    = [[Islam]]
| spouse      = Martina
| children    = Wendy Anwar<br />Fonny Anwar<br />Sendy Anwar<br />Renny Anwar
| parents     = Anwar Maharaja Sutan<br />Siti Safiah
}}
'''[[Brigadir Jenderal|Brigjen]] [[Polisi|Pol.]] ([[Purnawirawan|Purn.]]) Johnny Anwar''' (laia taun 1918 - maningga taun 1976 pado umua 58 taun) adalah surang parwira polisi sarato pajuang kamardekaan [[Indonesia]] nan pernah manjabat Kapalo Polisi [[Kota Padang]] dimaso revolusi kamardekaan Indonesia pado taun 1946 sarato Panglimo Angkatan Kapolisian (Pangak) XVIII [[Sulawesi Salatan]]-Tanggara pado taun 1968. Baliau baparan pantiang di kota Padang pado maso pajuangan fisik katiko pasukan [[Balando]] jo sakutu baliak manduduak-i kota tu sasudah kakalahan pihak [[Japang]] dalam [[Parang Dunia II]]. Johnny pernah dipanjaro dek pihak panjajah karano sikapnyo nan indak namuah bakarajosamo jo pihak Balando sarato sakutu.<ref>[http://www.gramedia.com/index.php/book/detail/9789797095321/Sejarah-Kecil-Petite-Histoire-Indonesia-IV Rosihan Anwar, Sejarah Kecil (Petite Histoire) Indonesia IV]</ref> 

Pado taun 1946 katiko baumua 28 taun baliau diangkek sabagai Kapalo Polisi Kota Padang jo pangkek Komisaris Polisi kelas II. Sasudah dibebasan dari tahanan, pado taun 1948, baliau diangkek manjadi Kapalo Polisi Kota [[Bukittinggi]] marangkap Kapalo Polisi Kores [[Sumatera Barat]]. Pado taun 1950 baliau sempat ditugehan untuak studi ka tigo kota di [[Amerika Serikat]], yaitu [[San Fransisco]], [[New York]] jo [[Washington]] salamo 3 bulan. Sasudah maso revolusi fisik, Johnny Anwar manjalani karier kapolisiannyo jo babagai jabatan sarato batugeh dibabagai kota di Indonesia, diantaronyo Kapalo Polisi Komisariat [[Maluku]] di [[Ambon]] (1964), Panglimo Angkatan Kapolisian (Pangak) XVIII Sulawesi Salatan-Tanggara di [[Makassar]] (1968) lalu nan tarakhia sabagai Kumandan Operasi Bhakti Markas Gadang Angkatan Kapolisian (Mabak) di [[Jakarta]] (1970-1972) sabalun pansiun.<ref>[http://books.google.co.id/books?id=ta05V3dVGlAC&pg=PA99&lpg=PA99&dq=Johnny+Anwar+kepala+polisi+padang&source=bl&ots=IKunVb8Cye&sig=tg4dOHuQut3t_hlinyk1V5IagJo&hl=en&sa=X&ei=1Z3yUL5zht2SBY-agYAD&ved=0CFkQ6AEwCA#v=onepage&q=Johnny%20Anwar%20kepala%20polisi%20padang&f=false Marthias Dusky Pandoe & Julius Pour, Jernih Melihat Cermat Mencatat: Antologi Karya Jurnalistik Wartawan Senior Kompas, Penerbit Buku Kompas]</ref>

== Kaluarga ==
Johnny Anwar manikah jo surang padusi nan banamo Martina sarato dikaruniai ampek urang anak yaitu Wendy Anwar, Fonny Anwar, Sendy Anwar sarato Renny Anwar. Baliau maningga dunia pado taun 1976 dalam umua 58 taun lalu dimakaman di [[Taman Makam Pahlawan Kalibata]], Jakarta.<ref>[http://books.google.co.id/books?id=Ew-3prmwsvgC&pg=PA188&lpg=PA188&dq=johnny+Anwar+brigjen+polisi&source=bl&ots=AgvfZMoRj1&sig=PaCv566FS-O_-wwV9UVyMRuKtMs&hl=en&sa=X&ei=q6jyUIGgOIHFlAX7yYDwBw&ved=0CDgQ6AEwAg#v=onepage&q=johnny%20Anwar%20brigjen%20polisi&f=false Rosihan Anwar, Sejarah Kecil, Penerbit Buku Kompas]</ref>

Johnny laia dari pasangan Anwar Maharajo Sutan (ayah) jo Siti Safiah (ibu), nan barasa dari [[Sumatera Barat]]. Ayahnyo pernah jadi damang di [[Kurinci]] jo [[Padang]]. Johnny Anwar adalah kakak dari [[Rosihan Anwar]], surang tokoh [[wartawan]] sarato pandiri koran Pedoman. Tigo urang adiaknyo nan lain, [[Junisaf Anwar]], surang wartawan pulo nan pernah manjabat sabagai Pamimpin Redaksi [[Limbago Kantua Barito Nasional Antara|Kantua Barito Antara]], [[Roesman Anwar]], surang [[profesional]] nan pernah manjabat sabagai Direktur Utama [[Palayaran Nasional Indonesia|Pelni]] sarato adiak bungsunyo, [[Yozar Anwar]], salah surang pamimpin [[panggiat]] garakan [[mahasiswa]] di taun 1966 nan kudian bakarier sabagai wartawan jo panulih buku.

== Karier ==
* Kapalo Polisi Kota Padang (1946)
* Kapalo Polisi Kota Bukittinggi marangkap Kapalo Polisi Kores Sumatera Barat (1948)
* Dipabantuan kapado Kapalo Kapolisian di Kota Padang (1950)
* Kapolisian Karasidenan [[Semarang]] (1951)
* Kapolisian Komisariat [[Kalimantan Salatan]] (1952)
* Kapolisian Komisariat [[Nusa Tanggara]]
* Kapalo Staf Kapolisian Sumatera Barat (1962)
* Kapalo Polisi Komisariat Maluku (1964)
* Kumandan Komando Pandidikan Angkatan Kapolisian Republik Indonesia (AKRI) di Markas Gadang Angkatan Kapolisian (Mabak) (1967)
* Panglimo Angkatan Kapolisian (Pangak) XVIII Sulawesi Salatan-Tanggara (1968)
* Komandan Operasi Bhakti Mabak (1970-1972)

== Rujuak-an ==
{{Reflist}}

[[Kategori:Pajuang kamardekaan Indonesia]]
[[Kategori:Tokoh Polri]]
[[Kategori:Tokoh Minangkabau]]
