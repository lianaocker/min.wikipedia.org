[[File:Coat of Arms of Indonesia Garuda Pancasila.svg|thumb|200px|Garuda Pancasila jo samboyan ''Bhinneka Tunggal Ika'']]
'''Bhinneka Tunggal Ika''' adalah [[motto]] atau samboyan untuak nagara [[Indonesia]]. Frasa iko barasa dari [[Bahaso Kawi|bahaso Jawa Kuna]] (bahaso Kawi) nan artinyo "Babeda-beda tapi tetap ciek".

Kato ''bhinneka'' bararti "baaneka ragam" atau babeda-beda. Kato ''neka'' dalam bahasa Jawa Kuna bararti "macam" atau "aneka". Kato ''tunggal'' bararti "ciek". Kato ''ika'' bararti "itu". Sacaro harafiah Bhinneka Tunggal Ika artinyo "Beraneka Satu Itu", nan bamakno meskipun babeda-beda tapi pado hakikaiknyo bangso Indonesia tetap adalah ciek kasatuan. Samboyan iko digunoan untuak manggambarkan pasatuan jo kasatuan Bangso jo Nagara Kesatuan Republik Indonesia nan tadiri dari baaneka ragam budayo, bahaso daerah, ras, suku bangso, jo agamo.

Kalimaik iko marupokan kutipan dari sabuah [[kakawin]] Jawa Kuna yaitu [[kakawin Sutasoma]], karangan [[Empu Tantular|Mpu Tantular]] samaso karajaan [[Majapahit]] sakitar abaik ka-14.

Kakawin iko istimewa dek karano mangajarkan toleransi antaro umaik Hindu Siwa jo umaik Buddha. Kutipan iko barasa dari [[pupuh]] 139, [[bait]] 5. Isi bait iko sacaro langkok adalah:
:Rwāneka dhātu winuwus Buddha Wiswa,
:Bhinnêki rakwa ring apan kena parwanosen,
:Mangka ng Jinatwa kalawan Śiwatatwa tunggal,
:Bhinnêka tunggal ika tan hana dharma mangrwa.
Artinyo:
:Konon Buddha jo Siwa marupokan duo zat nan babeda.
:Inyo memang babeda, tapi baa dapek dikenali?
:Dek kabanaran Jina (Buddha) jo Siwa adalah tunggal
:Tapacah balah, tapi ciek juolah. Indak ado karancuan dalam nan bana.

[[Kategori:Motto]]

[[en:Bhinneka Tunggal Ika]]
[[fi:Bhinneka Tunggal Ika]]
[[fr:Bhinneka Tunggal Ika]]
[[hi:भिन्नेक तुंग्गल इक]]
[[id:Bhinneka Tunggal Ika]]
[[jv:Bhinneka Tunggal Ika]]
[[ms:Bhinneka Tunggal Ika]]
[[nl:Bhinneka Tunggal Ika]]
[[sa:भिन्नेक तुंग्गल इक]]
[[su:Bhinneka Tunggal Ika]]
[[tr:Bhinneka Tunggal Ika]]
