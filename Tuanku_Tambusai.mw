{{Infobox person
| name        = Tuanku Tambusai
| image       = Tuanku Tambusai.jpg
| alt         = 
| caption     = 
| birth_name  = 
| birth_date  = {{Birth date|1784|11|5}}
| birth_place = {{negara|Indonesia}} Tambusai, [[Rokan Hulu]], [[Riau]]
| death_date  = {{Death date and age|1882|11|12|1784|11|5}} 
| death_place = 
| nationality = {{negara|Minangkabau}} [[Minangkabau]]
| other_names =  
| alma_mater  = 
| occupation  = [[Ulama]]
| known_for   = Pamimpin [[Pidari]]
| religion    = [[Islam]]
| spouse      = 
| children    = 
| parents     = Tuanku Imam Maulana Kali jo Munah
}}
'''Tuanku Tambusai''' ({{lahirmati|Tambusai, [[Rokan Hulu]], [[Riau]]|5|11|1784|[[Nagari Sambilan]], [[Samananjuang Malayu]]|12|11|1882}}) adolah surang ulama sarato salah surang pamimpin dalam [[parang Pidari]]. 

== Latar balakang ==
Tuanku Tambusai lahia di Dalu-dalu, nagari Tambusai, Rokan Hulu, Riau. Dalu-dalu merupoan salah satu nagari [[padagang Minangkabau]] nan didirian di tapi sungai Sosah, anak [[sungai Rokan]]. Tuanku Tambusai ba namo ketek Muhammad Saleh, nan sasudah pulang haji, dipanggia urang Tuanku Haji Muhammad Saleh.<ref>Muhammad Radjab, Perang Paderi di Sumatera Barat (1803-1838), Balai Pusataka, 1964</ref>  

Tuanku Tambusai merupoan anak dari pasangan parantau [[urang Minang|Minang]], Tuanku Imam Maulana Kali jo Munah. Bapak baliau barasa dari nagari Rambah nan bakarajo sabagai guru agamo Islam. Dek Rajo Tambusai bapaknyo diangkek manjadi imam lalu kudian manikah jo padusi disinan. Mande baliau berasal dari nagari Tambusai nan basuku Kandang Kopuh. Sasuai jo adaik Minang nan matrilineal, suku iko diturunannyo kapado Tuanku Tambusai.<ref>Mahidin Said, Rokan : Tuanku Tambusai Berjuang, Sri Dharma N.V</ref>  

Samaso ketek Muhammad Saleh alah diajaan bapaknyo ilmu bela diri, tamasuak katangkasan naiak kudo, sarato tata caro banegara.<ref>{{cite book |last=Soedarmanta|first=J. B.|title=Jejak-jejak Pahlawan: Perekat Kesatuan Bangsa Indonesia}}</ref>

== Garakan Pidari ==
Untuak mampadalam ilmu agamo, Tuanku Tambusai pai baraja ka [[Bonjol, Pasaman|Bonjol]] jo ka [[Rao, Pasaman|Rao]] di [[Sumatera Barat]]. Disinan baliau banyak baraja jo ulama-ulama Islam nan berpaham Pidari, sahinggo baliau mandapek-an gala pakiah. Ajaran Pidari sangek tatanam di dirinyo, sahinggo ajaran ko disebaan pulo di tanah kalahirannyo. Disinan ajarannyo sangek capek ditarimo dek masyarakaik banyak, sahinggo baliau banyak mandapek-an pangikuik. Samangaiknyo untuak manyebaan jo malakuan pamurnian Islam, mambueknyo baparang maislamkan masyarakaik di tanah [[Suku Batak|Batak]] nan masih banyak manganuik pelbegu.<ref>{{cite book |last=Dobbin|first=Christine|title=Gejolak Ekonomi, Kebangkitan Islam, dan Gerakan Paderi, Minangkabau 1784 – 1847}}</ref>

== Malawan Balando ==
Pajuangannyo dimulai di daerah Rokan Hulu jo sakitarnyo nan bapusek di Bentiang Dalu-dalu. Sasudah tu baliau malanjuik-an palawanan ka wilayah [[Natal, Mandailing Natal|Natal]] pado taun 1823. Taun 1824, baliau mamimpin pasukan gabuangan Dalu-dalu, Lubuaksikapiang, Padanglawas, Angkola, Mandailiang, jo Natal untuak malawan [[Balando]]. Baliau sempat manunaikan ibadah [[haji]] sarato dimintak pulo dek [[Tuanku Imam Bonjol]] untuak mampalajari pakambangan [[Islam]] di Tanah [[Arab]].<ref>Nain, Sjafnir Aboe, (2004), ''Memorie Tuanku Imam Bonjol (MTIB)'', transl., Padang: PPIM.</ref>

Dalam kurun wakatu 15 taun, Tuanku Tambusai cukuik marepotkan pasukan Balando, sahinggo acok mamintak bantuan pasukan dari [[Jakarta|Batavia]]. Barakaik kacadiak-annyo, bentiang Balando Fort Amerongen dapek diancuaan. Bonjol nan alah jatuah ka tangan Balando bisa dirabuik baliak walaupun indak batahan lamo. Tuanku Tambusai indak mahadapi Balando sajo, tapi sakaligus pasukan Rajo Gedombang (''regent'' Mandailing) sarato Tumenggung Kartoredjo, nan bapihak kapado Balando. Dek Balando baliau digala-i “''De Padrische Tijger van Rokan''” (Harimau Pidari dari Rokan) karano sangek sulik dikalahan, indak parnah manyarah, sarato indak namuah badamai jo Balando. Kataguhan sikapnyo dipacaliak-an jo caro manulak ajakan Kolonel Elout untuak badamai. Pado tanggal 28 Desember 1838, bentiang Dalu-dalu jatuah ka tangan Balando. Malalui pintu rahasio, baliau malolosan diri dari kapuangan Balando sarato sakutu-sakutunyo. Baliau maungsi sarato maningga di [[Seremban]], [[Nagari Sambilan]], [[Samananjuang Malayu]] pado tanggal 12 November 1882. 

Karano jaso-jasonyo manantang panjajahan Balando, pado taun 1995 pamarentah maangkek baliau sabagai [[Pahlawan Nasional Indonesia]].<ref>[http://www.riaumandiri.us/berita/380 Riau Mandiri Online]</ref>

== Rujuak-an ==
{{reflist}}

{{Pahlawan Indonesia}}
{{indo-bio-stub}}

{{DEFAULTSORT:Tambusai, Tuanku}}

[[Kategori:Pahlawan nasional Indonesia]]
[[Kategori:Tokoh Riau]]
[[Kategori:Ulama Minangkabau]]
[[Kategori:Tokoh Minangkabau]]
