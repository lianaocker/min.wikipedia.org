[[Berkas:PKS Logo.svg|thumb|right|200px|Lambang PKS]]

'''Partai Keadilan Sejahtera''' (disingkek '''PKS''') adolah partai politik bahaluan [[Islam]] di [[Indonesia]].

PKS sabalunnyo banamo Parti Keadilan (PK). Tokoh-tokoh di awal pandiriannyo kabanyakan adolah aktivis [[Ikhwanul Muslimin]] jo mahasiswa-mahasiswa Indonesia di [[Timur Tangah]].<ref>[http://www.tempo.co/read/news/2013/02/10/078460337/Pendiri-Akui-PKS-Memang-Ikhwanul-Muslimin Pendiri Akui PKS Memang Ikhwanul Muslimin]. ''[[Tempo (surek kaba)|Tempo]]''.</ref> Dididirian pado 20 Juli 1998 di [[Jakarta]], [[Nur Mahmudi Ismail]] adolah presiden patamo partai iko. Tapi, partai iko gagal mandapek duo parsen suaro pada [[pamilu 1999]] sahinggo, untuak dapek ikuik baliak dalam [[pamilu 2004]], partai iko barubah namo manjadi Partai Keadilan Sejahtera samanjak April 2002.

Partai iko banyak didukuang di kota-kota gadang. Pado [[pamilu 2009]], partai iko mandapek 7,88% suaro, maningkek dari pamilu sabalunnyo yakni 7,3% suaro. 57 kadernyo kini duduak di kursi [[DPR-RI]] untuak maso jabatan 2009–2014. Tigo kadernyo tapiliah manjadi gubernur. [[Gatot Pujo Nugroho]] jo [[Ahmad Heryawan]] masiang-masiang adolah Gubernur [[Sumatera Utara]] jo [[Jawa Barat]], nan tapiliah langsuang dalam pamilihan umum untuk periode 2013–2018, samantoro [[Irwan Prayitno]] manjadi Gubernur Sumatera Barat untuk periode 2010–2015.<ref>[http://www.republika.co.id/berita/nasional/politik/13/03/29/mkf53q-menangi-pilgub-jabar-dan-sumut-ini-jagoan-yang-diusung-pks-di-pilgub-sumsel Menangi Pilgub Jabar dan Sumut, Ini Jagoan yang Diusung PKS di Pilgub Sumsel]. ''[[Republika (surek kaba)|Republika]]''.</ref>

Kini, jabatan Presiden PKS dipacik oleh [[Anis Matta]], manggantian [[Luthfi Hasan Ishaaq]] nan tasangkuik pakaro korupsi.<ref>[http://nasional.kompas.com/read/2013/02/01/14570152/Anis.Matta.Gantikan.Luthfi.Hasan.Jadi.Presiden.PKS Anis Matta Gantikan Luthfi Hasan Jadi Presiden PKS]. ''[[Kompas (surek kaba)|Kompas]]''.</ref> Pado pamilu 2014, partai iko mandapek nomor uruik tigo.<ref>[http://regional.kompas.com/read/2013/03/07/17533842/Kemenangan.Ganteng.di.Sumut.Tambah.PKS.Pede Kemenangan Ganteng di Sumut Tambah PKS Pede]. ''[[Kompas (surek kaba)|Kompas]]''.</ref>

== Reperensi ==
{{reflist}}

[[Kategori:Partai politik di Indonesia]]
