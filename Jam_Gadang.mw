[[Image:2011jamgadang1.jpg|200px|thumb|right|''Jam Gadang'' pado bulan Mei 2011]]

'''Jam Gadang''' adolah namo untuak sabuah [[Manaro Jam|manaro jam]] nan talatak di jantuang Kota [[Bukittinggi]], Provinsi [[Sumatra Barat|Sumatera Barat]], [[Indonesia]].

== Sajarah ==
Jam Gadang dibangun dek Pamarintahan Kolonia [[Balando]] pado taun 1926, nan merupoan hadiah dari ratu Balando ka Rook Maker (Walikota Bukittinggi saaik itu).

Sabalunnyo manaro Jam Gadang ko alah mangalami tigo kali parubahan pado bantuak atoknya. Awal didirian atok Jam Gadang babantuak bulek jo patuang ayam di atehnyo (maso Pamarintahan Hindia Balando), sudah itu babantuak Klenteng (maso Pamarintahan Penduduakan [[Japang]]),  sudah itu pulo (sasudah kamardekaan) atok Jam Gadang babantuk atok pado rumah adaik [[Minangkabau]] ([[Rumah Gadang]]).

== Struktur Jam ==
Tinggi dari Jam Gadang nan dirancang dek arsitek [[Yazid Sutan Gigi Ameh]], adolah 26 [[meter]]. Lueh denah dasarnyo baukuran 13 x 4 meter, samantaro itu ampek buah jamnyo badiameter 80&nbsp;cm. Jam Gadang digariakan jo masin sacaro manual, nan kabanyo masinnyo hanyo dibuek duo unit di dunia: di Jam Gadang nan ado di Bukittinggi jo [[Big Ben]] nan ado di [[London]], [[Inggris]] <ref>[http://travel.kompas.com/read/2009/03/19/07532046/jam.gadang.gengsi.kota.bukittinggi Jam Gadang Gengsi kota Bukittinggi]</ref>. Salain tu, kaunikan pado Jam Gadang adolah angko Romawi ampek (IV) nan tatulih "'''IIII'''".<ref>[http://www.wartanews.com/read/LifeStyle/a975b249-5e5a-d4c9-aa57-6b982d7ced05/Misteri-Angka-4-Romawi-Jam-Gadang Misteri angka romawi Jam Gadang]</ref>

== Jam Gadang Kiniko ==
Kinkiko Jam Gadang nan taakhia direnovasi pado taun 2010 ditatokan sabagai titiak nol Kota Bukittinggi dek Badan Palestarian Pusako Indonesia (BPPI), nan didukuang dek Pamarintah Kota Bukittinggi jo Kadutaan Gadang Balando di [[Jakarta]], nan dirasmian tapek pado ulang taun Kota Bukittinggi nan ka 262 pado tangga 22 Desember 2010 nan lalu.<ref>[http://www.republika.co.id/berita/breaking-news/nusantara/10/12/23/153975-jam-gadang-selesai-diperbaiki Renovasi Jam Gadang]</ref>

== Album poto ==
<gallery>
File:2011 jamgadang 2.jpg|Jam Gadang nan dicaliak dari arah Pasa Ateh
File:2011 jamgadang 4.jpg|Angko romawi ampek (IV) nan pado Jam Gadang tatulih "IIII"
</gallery>

== Rujuakan ==
<references />

[[Kategori:Manaro jam]]
[[Kategori:Koto Bukittinggi]]
[[Kategori:Wisata]]

[[en:Jam Gadang]]
[[id:Jam Gadang]]
[[jv:Jam Gadang]]
[[ms:Jam Gadang]]
