{{Infobox person
| name        = Abu Hanifah
| image       = Abu hanifah ris.jpg
| alt         = 
| caption     = 
| birth_name  = 
| birth_date  = {{Birth date|1906|1|6}}
| birth_place = {{negara|Balando}} [[Kota Padang Panjang|Padangpanjang]], [[Sumatera Barat]], [[Hindia Balando]]
| death_date  = {{Death date and age|1980|1|4|1906|1|6}} 
| death_place = {{negara|Indonesia}} [[Jakarta]]
| nationality = {{negara|Indonesia}} [[Indonesia]]
| other_names =  
| alma_mater  = - ELS; STOVIA, Jakarta<br/>- Geneeskundige Hogeschool, Jakarta
| occupation  = [[Dokter]], [[seniman]], [[politisi]]
| known_for   = Mantari Indonesia, pajuang kamardekaan
| religion    = [[Islam]]
| spouse      = 
| children    = 
| parents     = 
}}
'''Dr. Abu Hanifah Dt. Marajo Ameh''' atau nan labiah dikana jo '''Abu Hanifah''' ({{lahiamati|[[Kota Padangpanjang|Padangpanjang]], [[Sumatera Barat]]|6|1|1906|[[Jakarta]]|4|1|1980}}) adolah surang pajuang kamardekaan, ahli kasehatan (dokter), seniman sarato politisi [[Indonesia]]. Abu Hanifah pernah manjabat sabagai [[Mantari Pandidikan Nasional Republik Indonesia|Mantari Pandidikan jo Kabudayoan Indonesia]] pado taun 1949 sampai 1950 dalam [[Kabinet RIS]]. Salain tu, baliau pernah pulo ditugehan sabagai [[Duta Basa]] RI untuak [[Brazil]].

Abu Hanifah dikana pulo sabagai seniman nan sato maramian dunia teater pado [[Sajarah Nusantara (1942-1945)|maso-maso pandudukan Japang]] basamo jo adiak kanduangnyo, [[Usmar Ismail]] sarato kawannyo [[Armijn Pane]]. Babarapo karya sastranyo pernah dipentasan dek pakumpulan drama Maya, sarupo ''Taufan di Atas Asia'' pado taun 1943 sarato babarapo karya lainnyo. Disampiang itu baliau dikana pulo sabagai palukih.

Sambia bapraktek sabagai dokter, Abu Hanifah giaik pulo dikancah politik praktis dalam karangko pajuangan kamardekaan Indonesia. Babarapo kagiatan politiknyo, diantaronyo manjadi redaktur babagai majalah pahimpunan pamuda, sarupo ''[[Jong Sumatranen Bond]]'' pariode 1923-1926 sarato ''Indonesia Moeda'' pado taun 1931 sarato babagai kagiatan lainnyo. Abu Hanifah adolah salah surang tokoh dalam paristiwa [[Sumpah Pemuda]] pado taun 1928. Katiko [[Japang]] masuak manduduak-i [[Hindia Balando]] (Indonesia), Abu Hanifah giat sabagai anggota Barisan Pamuda Asia Raya. Kasadonyo kagiatan politik sarato pajuangan kamardekaannnyo, alah manampek-an Abu Hanifah sabagai salah surang tokoh parintis kamardekaan Indonesia. 

Abu Hanifah maningga dunia pado 4 Januari 1980 di [[Rumah Sakit Pusat Angkatan Darat Gatot Soebroto]], Jakarta, karano panyakik imbuli (kalumpuahan pado maso tuo) nan didaritonyo. Baliau dikabumian di [[Taman Pemakaman Umum Karet Bivak]], Jakarta, ditampek nan samo jo adiak kanduangnyo, Usmar Ismail. Abu Hanifah maninggaan surang bini, 3 urang anak sarato 4 urang cucu. 
 
== Pandidikan ==
*ELS; STOVIA di Jakarta (1932)
*Geneeskundige Hogeschool di Jakarta (1932-1938)
*Gelar Doctor Honoris Causa bidang kabudayaan dari Universitas Brazilia

== Karier jo pajuangan ==
*Pado maso awal pernah bakarajo pado babagai rumah sakik pamarentah  
*Redaktur majalah pahimpunan pamuda ''Jong Sumatranen Bond'' (1923-1926)
*Redaktur majalah pahimpunan pamuda ''Pemoeda Indonesia'' 
*Redaktur majalah pahimpunan pamuda ''Indonesia Raya'' dari PPPI (1926-1930)
*Tokoh Sumpah Pamuda 1928 
*Redaktur majalah pahimpunan pamuda ''Indonesia Moeda'' (1931)
*Sastrawan jo palukih 
*Anggota [[Barisan Pamuda Asia Raya]] (maso pandudukan Japang)
*Anggota [[BKR]] (1945-1950) 
*Katua Fraksi [[Masyumi]] dalam [[KNIP]] 
*Katua Delegasi Indonesia ka Inter-Asian Relation Conference di [[New Delhi]], [[India]] (1947)
*Mantari Pandidikan & Kabudayoan Republik Indonesia (1949-1950)
*Katua Delegasi Indonesia ka [[UNESCO]], [[Firenze]], [[Italia]] (1950) 
*Anggota Eksekutif Headquarters [[UNICEF]] di [[New York]], [[Amerika Serikat]] (1951)
*Duta Basa RI untuak Brazil
 
== Karya Tulih ==
*Dewi Rani (1943)
*Dokter Rimbu (1955)
*Rokaya
*Pelaut

== Rujuak-an ==
* [http://www.tamanismailmarzuki.com/tokoh/abuhanifah.html Profil Abu Hanifah] Situs Taman Ismail Marzuki. Diakses 14 Mei 2013.

{{Kotak_mulai}}
{{Kotak_suksesi | jabatan = [[Menteri Pendidikan Nasional Republik Indonesia|Menteri Pendidikan dan Kebudayaan Indonesia]] |tahun = 1949 - 1950| pendahulu = [[Sarmidi Mangunsarkoro]]| pengganti = [[Sarmidi Mangunsarkoro]]}}
{{Kotak_selesai}}

{{DEFAULTSORT:Hanifah, Abu}}
[[Kategori:Tokoh Indonesia]]
[[Kategori:Politikus Indonesia]]
[[Kategori:Seniman Indonesia]]
[[Kategori:Duta Basa Indonesia]]
[[Kategori:Mantari Kabinet Republik Indonesia Sarikaik]]
[[Kategori:Mantari Pandidikan Indonesia]]
[[Kategori:Tokoh Minangkabau]]
[[Kategori:Tokoh dari Padangpanjang]]


{{indo-bio-stub}}
