{{Infobox person
| name        = Nazir Datuak Pamoencak
| image       = Snapshot 20130115 12.JPG
| alt         = 
| caption     = Nazir Datuak Pamuncak (duduak; paliang suok). Foto diambiak pado taun 1926. 
| birth_name  = 
| birth_date  = <!-- {{Birth date and age|||}}-->
| birth_place = <!-- {{negara|Indonesia}}-->
| death_date  = <!-- {{Death date and age|YYYY|MM|DD|YYYY|MM|DD}} (tanggal meninggal diikuti tanggal lahir) -->
| death_place = 
| nationality = {{negara|Indonesia}} [[Indonesia]]
| other_names =  
| alma_mater  = 
| occupation  = [[Politisi]], [[diplomat]]
| known_for   = Pajuang kamardekaan Indonesia
| religion    = [[Islam]]
| spouse      = 
| children    = [[Jajang C. Noer|Lidia Djunita Pamuntjak]]
| parents     = 
}}
'''Nazir Datuak Pamoencak''' adolah surang parintis kamardekaan sarato diplomat [[Indonesia]]. Nazir adolah putra [[Urang Minang|Minangkabau]] asa Salayo, [[Kota Solok|Solok]], [[Sumatera Barat]]. Sasudah tamaik dari HBS Batavia, baliau manuntuik ilmu di Fakultas Hukum, [[Universitas Leiden]].

Di [[Balando]], baliau pernah manjadi Katua [[Pahimpunan Indonesia]], sabuah pakumpulan mahasiswa nan aktif mampajuangan kamardekaan Indonesia.<ref>[http://books.google.co.id/books?id=wu2WL7tRkNwC&pg=PA29&lpg=PA29&dq=nazir+datuk+pamuntjak&source=bl&ots=gx78mItEc2&sig=91omewOO7IzPhyl_tcDlNCP2emk&hl=en&sa=X&ei=4yJBUdr7G4LkrAfL04CoDw&ved=0CEMQ6AEwAg#v=onepage&q=nazir%20datuk%20pamuntjak&f=false Muhammad Umar Syadat Hasibuan, Yohanes S. Widada, Revolusi Politik Kaum Muda]</ref> Sasusah Indonesia mardeka, Nazir Datuak Pamoencak bakarier sabagai diplomat. Baliau babarapo kali dipacayo manjadi duta basa Indonesia untuak negara-negara sahabat.

Pado Januari 1918, Nazir Datuak Pamuncak datang ka [[Padang]] sabagai utusan ''[[Jong Sumatranen Bond]]'' (JSB). Baliau datang diutus untuak mandirian cabang-cabang di [[Padang]] jo [[Bukittinggi]]. Di [[Padang]], usahonyo bahasil, tapi di Bukittinggi indak.<ref name=Imran>[[Amrin Imran|Imran, Amrin]] (1991). ''Mohammad Hatta:Pejuang, Proklamator, Pemimpin, Manusia Biasa''. hlm. 14-15. [[Jakarta]]: Mutiara Sumber Widya. [[OCLC]] [http://worldcat.org/oclc/9072338 9072338]</ref> Nazir bapidato di muko para palajar di [[Padang]] baso pamuda-pamuda [[Jawa]] alah labiah dulu maju daripado di [[Sumatera]]. Namonyo ''[[Jong Java]]''. JSB sandiri baru badiri pado akhia taun 1917. Barikuik adolah isi pidatonyo:<ref name=Imran/>

{{cquote|Pamuda-pamuda [[Sumatera]] harus maikuik-i jajak pamuda-pamuda [[Jawa]]. Kito indak buliah katinggalan. Pamuda-pamuda Sumatera mampunyoi tugeh nan barek. Kito harus mamajuan masyarakaik Sumatera. Di tangan pamuda-lah, talatak nasib bangsa jo tanah aia.}}

Pado taun 1927, baliau basamo [[Mohammad Hatta]], [[Ali Sastroamijoyo]] jo [[Abdul Majid Djojohadiningrat]] dipanjaro dek [[Karajaan Balando]] karano dituduah maikuik-i partai talarang. Ali Sastroamijoyo jo Nazir Pamuncak dipanjaro duo taun.<ref name=MohHatta>[[Deliar Noer|Noer, Deliar]] (2012). ''Mohammad Hatta:Hati Nurani Bangsa''. hlm. 24-27. [[Jakarta]]: Kompas. ISBN 978-979-709-633-5.</ref> Mareka dipanjaro di [[Rotterdam]].<ref name=Ibidhatta>Imran, Amrin. "ibid". hal. 29.</ref> Baruntuang Mohammad Hatta manulak saluruih dakwaan tu jo pidatonyo, ''Indonesie Vrij'' pado sidang kaduo tanggal 22 Maret 1928,<ref name=Ibidhatta/> sahinggo baliau jo kawan-kawannyo dibebasan. Pambebasan mareka disambuik baiak dek Mr. Duys (anggota parlemen Balando wakatu itu), sarato [[Willem Drees]], Pardana Mantari Balando taun 1945.<ref name=MohHatta/> Sasudah ditahan babarapo bulan, mareka barampek dibebasan dari tuduahan, karano tuduahan indak bisa dibuktian.<ref name=MohHatta/>

Nazir Datuak Pamoencak mampunyoi surang putri tungga banamo Lidia Djunita Pamuncak nan labiah dikana jo namo [[Jajang C. Noer]] nan bakarier sabagai seniman jo manjadi pemeran (aktris) sarato sutradara.<ref>[http://www.wowkeren.com/seleb/jajang_c_noer/profil.html Profil Jajang C. Noer]</ref>

Untuak mangana jaso-jasonyo, namanyo diabadian manjadi namo salah satu rueh jalan di Kota Solok, [[Sumatera Barat]].

== Rujuak-an ==
{{Reflist|2}}

[[Kategori:Pajuang kamardekaan Indonesia]]
[[Kategori:Tokoh Indonesia]]
[[Kategori:Politikus Indonesia]]
[[Kategori:Duta Basa Indonesia]]
[[Kategori:Diplomat Indonesia]]
[[Kategori:Tokoh Minangkabau]]
[[Kategori:Tokoh dari Solok]]


{{indo-bio-stub}}
