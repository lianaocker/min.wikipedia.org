{{Infobox islands
|name = Sumatera<br />سوماترا
|image name = Sumatra Topography.png
|image caption = Topografi pulau Sumatera
|locator map = LocationSumatra.svg
|native name =
|native name link =
|location = [[Asia Tenggara]]
|coordinates = {{Coord|0|00|N|102|00|E|region:ID_type:isle}}
|archipelago = [[Kapulauan Nusantara]]
|area km2 = 470,000
|rank = 6th
|highest mount = [[Gunuang Kerinci|Kerinci]]
|elevation m = 3.805
|country = Indonesia
|country admin divisions title = Provinsi
|country admin divisions = [[Aceh]], [[Bengkulu]], [[Jambi]], [[Lampung]], [[Riau]], [[Sumatera Barat]], [[Sumatera Selatan]], [[Sumatera Utara]], [[Kepulauan Bangka Belitung]], [[Kepulauan Riau]]
|country largest city = [[Medan]]
|country largest city population = 2,392,922 (as of 2003)
|population = 45,000,000
|population as of = 2005
|density km2 = 96
|ethnic groups = [[Suku Aceh|Aceh]], [[Suku Batak|Batak]], [[Suku Lampung|Lampung]], [[Suku Melayu|Melayu]], [[Suku Minangkabau|Minangkabau]], [[Suku Rejang|Rejang]]
}}

'''Sumatera''' atau '''Sumatra''' marupoan sabuah [[pulau]] nan kaanam tagadang di dunia nan talatak di bagian barat [[Indonesia]], nan lawehnyo 470,000&nbsp;km² dan pakiroan populasinyo sakita 45,000,000 jiwa. Pulau iko tanamo pulo jo namo lain yaitu ''Pulau Percha'', ''Andaleh'', atau ''Suwarnadwipa'' ([[bahaso Sanskerta]], bararti "pulau ameh"). Kamudian pado [[Prasasti Padang Roco]] tahun 1286 dipahaikkan ''swarnnabhūmi'' ([[bahaso Sanskerta]], bararti "tanah ameh") jo ''bhūmi mālayu'' ("Tanah Malayu") untuak manyabuik pulau iko. Salanjuiknyo dalam naskah [[Negarakertagama]] dari abaik ka-14 juo baliak manyabuik "Bumi Malayu" untuak pulau iko.

== Etimologi ==
Asa namo Sumatera barawal dari kabaradoan Karajaan [[Kasultanan Samudera Pasai|Samudera]] (talatak di pasisia timur [[Aceh]]). Diawali jo kunjuangan [[Ibnu Batutah]], patualang asa [[Maroko]] ka nagari tasabuik pado tahun [[1345]], baliau malafalkan kato ''Samudera'' manjadi ''Samatrah'', dan kamudian manjadi ''Sumatra'' atau ''Sumatera'', salanjuiknyo namo iko tacantum dalam peta-peta abaik ka-16 buatan [[Portugis]], untuak dirujuak pado pulau iko, sahinggo kamudian dikana laweh sampai kini<ref>Nicholaas Johannes Krom, ''De Naam Sumatra'', BKI, 100, 1941.</ref>.

Namo asli Sumatera, sabagaimano tacataik dalam sumber-sumber sijarah dan carito-carito rakyat, adolah "Pulau Emas". Istilah ''Pulau Ameh'' kito jumpo dalam carito [[Cindua Mato]] dari [[Minangkabau]]. Dalam carito rakyat Lampuang tacantum namo ''tanoh mas'' untuak manyabuik pulau Sumatera. Surang musafir dari [[Cino]] nan banamo [[I-tsing]] (634-713), nan batahun-tahun manatap di [[Sriwijaya]] (Palembang kini) pado abaik ka-7, manyabuik Sumatera jo namo ''chin-chou'' nan baarati "nagari ameh".

Dalam babagai [[prasasti]], Sumatera disabuik dalam [[bahaso Sanskerta]] jo istilah: ''Suwarnadwipa'' ("pulau ameh") atau ''Suwarnabhumi'' ("tanah ameh"). Namo-namo iko alah dipakai dalam naskah-naskah India sabalun Masehi. Naskah [[Buddha]] nan tamasuak paliang tuo, Kitab [[Jataka]], mancaritokan palauik-palauik [[India]] manyubarangi [[Taluak Benggala]] ka Suwarnabhumi. Dalam carito [[Ramayana]] dikisahkan pancarian Dewi [[Sinta]], istri Rama nan diculik [[Rahwana]], sampai ka Suwarnadwipa.

Para musafir Arab manyabuik Sumatera jo namo "Serendib" (tapeknyo: "Suwarandib"), transliterasi dari namo Suwarnadwipa. Abu Raihan Al-Biruni, ahli geografi [[Persia]] nan mangunjuangi Sriwijaya tahun 1030, mangatokan baso nagari Sriwijaya talatak di pulau Suwarandib. Namun ado juo urang nan mangidentifikasi Serendib jo [[Srilangka]], nan indak pernah disabuik Suwarnadwipa.

Di kalangan banso [[Yunani]] purba, Sumatera alah dikana jo namo ''Taprobana''. Namo ''Taprobana Insula'' alah dipakai dek [[Klaudios Ptolemaios]], ahli geografi Yunani abaik kaduo Masehi, tapeknyo tahun 165, katiko baliau manguraikan daerah [[Asia Tenggara]] dalam karyanyo Geographike Hyphegesis. Ptolemaios manulih baso di pulau Taprobana ado nagari Barousai. Mungkin sakali nagari nan dimakasuk adolah Barus di pantai barat Sumatera, nan tanamo sajak zaman purba sabagai panghasia kapur barus.

Naskah Yunani tahun 70, [[Periplous tes Erythras Thalasses]], mangungkapkan baso Taprobana juo dijuluaki chryse nesos, nan aratinyo ‘pulau ameh’. Sajak zaman purba para padagang dari daerah salingka Lauik Tangah alah mandatangi [[Nusantara]], tautamo Sumatera. Di sampiang mancari ameh, mareka mancari [[kemenyan]] (''Styrax sumatrana'') jo [[kapur barus]] (''Dryobalanops aromatica'') nan wakatu itu hanyo ado di Sumatera. Sabaliaknyo, para padagang Nusantara pun alah manjajakan komoditi mareka sampai ka Asia Barat jo Afrika Timur, sabagaimano tacantum pado naskah ''Historia Naturalis'' karya Plini abaik patamo Masehi.

Dalam kitab umaik [[Yahudi]], Melakim (Rajo-rajo), fasal 9, ditarangkan baso Nabi [[Sulaiman]] a.s. raja Israil manarimo 420 talenta ameh dari Hiram, rajo Tirus nan manjadi bawahan baliau. Ameh itu didapek dari nagari Ofir. Kitab Al-Qur’an, Surat Al-Anbiya’ 81, manarangkan baso kapa-kapa [[Nabi Sulaiman]] balayia ka “tanah nan Kami barakati atehnyo” (al-ardha l-lati barak-Na fiha).

Banyak ahli sajarah nan bapandapaik baso nagari [[Ophir]] itu talatak di Sumatera (Gunuang Ophir di [[Kabupaten Pasaman Barat|Pasaman Barat]], [[Sumatera Barat]] nan kini banamo [[Gunuang Talamau]]?). Paralu dicataik, kota Tirus marupoan pusek pamasaran barang-barang dari Timur Jauah. Ptolemaios pun manulih ''Geographike Hyphegesis'' badasakan informasi dari surang padagang Tirus nan banamo Marinus. Dan banyak patualang Eropa pado abaik ka-15 dan ka-16 mancari ameh ka Sumatera jo anggapan baso di sinanlah latak nagari Ofir Nabi Sulaiman a.s.

=== Samudera manjadi Sumatera ===
Kato nan patamo kali manyabuikkan namo ''Sumatra'' barasa dari gala surang rajo [[Sriwijaya]] ''Haji'' (rajo) ''Sumatrabhumi'' ("Rajo tanah Sumatra"),<ref name="MUNOZ 175">{{cite book |last=Munoz|title=Early Kingdoms |pages=175}}</ref> manuruik barito Chino baliau mangirimkan utusan ka [[Chino]] pado tahun [[1017]]. Pandapaik lain manyabuikkan namo Sumatera barasa dari namo [[Karajaan Samudera Pasai|Samudera]], karajaan di Aceh pado [[abaik ka-13]] dan [[abaik ka-14]]. Para [[musafir]] Eropa sajak abaik ka-15 manggunokan namo karajaan itu untuak manyabuik saluruah pulau. Samo halnyo jo pulau [[Kalimantan]] nan disabuik ''[[Borneo]]'', dari namo [[Brunai]], daerah bagian utara pulau itu nan mulo-mulo didatangi urang Eropa. Damikian pulo [[pulau Lombok]] tadinyo banamo [[Selaparang]], sadangkan Lombok adolah namo daerah di pantai timur pulau Selaparang nan mulo-mulo disinggahi palauik [[Portugis]].

Paraliahan Samudera (namo karajaan) manjadi Sumatera (namo pulau) menarik untuak ditalusuri. [[Odorico da Pordenone]] dalam kisah palayarannyo tahun 1318 manyabuikkan baso baliau balayia ka timur dari Koromandel, India, salamo 20 hari, lalu sampai di karajaan Sumoltra. Ibnu Bathutah bacarito dalam kitab Rihlah ila l-Masyriq (Pangambaroan ka Timur) baso pado tahun 1345 baliah singgah di karajaan Samatrah. Pado abaik barikuiknyo, namo nagari atau karajaan di Aceh itu diambiak aliah dek musafir-musafir lain untuak manyabuikkan saluruah pulau.

Pado tahun [[1490]] Ibnu Majid mambuek peta daerah sakitar Samudera Hindia dan di sinan tatulih pulau "Samatrah". Peta Ibnu Majid iko disalin dek Roteiro tahun [[1498]] dan maunjualah namo "Camatarra". Peta buatan [[Amerigo Vespucci]] tahun [[1501]] mancantumkan namo "Samatara", sadangkan peta [[Masser]] tahun [[1506]] mamaunjuakan namo "Samatra". [[Ruy d’Araujo]] tahun [[1510]] manyabuik pulau itu "Camatra", dan [[Alfonso Albuquerque]] tahun [[1512]] manulihkannyo "Camatora". [[Antonio Pigafetta]] tahun [[1521]] mamakai namo nan agak ‘bana’: "Somatra". Tatapi sangaik banyak catatan musafir lain nan labiah ‘kacau’ manulihkannyo: "Samoterra", "Samotra", "Sumotra", bahkan "Zamatra" dan "Zamatora".

Catatan-catatan urang Balando jo Inggirih, sajak [[Jan Huygen van Linschoten]] dan Sir [[Francis Drake]] abaik ka-16, salalu konsisten dalam panulisan Sumatera. Bantuak ikolah nan manjadi baku, dan kamudian disasuaikan jo lidah Indonesia: Sumatera

== Sijarah ==

Urang nan ba[[bahaso Austronesia]] mulo-mulo tibo di Sumatera kurang labiah 500 SM, sawakatu [[migrasi]] [[Austronesia]] dari [[Taiwan]] ka [[Asia Tenggara]]. Dek posisinyo nan manjadi lalu lintas padagangan lauik India-Chino, babarapo kota-kota padagangan bakambang utamonyo di pantai timur Sumatera dan dipangaruahi dek agamo [[agamo Hindu|Hindu]] jo [[agamo Buddha|Buddha]]. Salah satu karajaan nan paliang awal dikatahui adolah [[Kantoli]], nan bakambang di abaik ka-5 Masehi di selatan Sumatera. Kantoli tagantikan dek Karajaan [[Sriwijaya]] dan kudian dek Karajaan [[Karajaan Samudra Pasai|Samudra Pasai]].

Sriwijaya marupoan [[monarki]] Buddha, bapusek di kota nan kini ko adolah kota [[Palembang]]. Karajaan iko manguasoi kapulauan Melayu sarato malakukan padagangan dan panakluakan dari abaik ka-7 hinggo ka-9, sarato mambantu manyebarkan kabudayoan Melayu ka saluruah Sumatera, [[Samananjuang Melayu]], dan bagian barat [[Borneo]]. Karajaan Sriwijaya marupoan karajaan maritim (''thalassocracy'') nan mampalaweh pangaruahnyo dari pulau ka pulau. Palembang pado maso itu marupoan pusek pambalajaran nan tanamo, dan marupoan tampek patualang Chino [[I-Tsing]] baraja bahaso Sanskrit sabalun pai ka [[India]] pado 671 Masihi. Dalam pajalanan baliaknyo ka [[Chino]], baliau juo manghabihkan maso salamo ampek tahun di Palembang untuak manarjamahkan teks agamo Buddha dan manulih dua manuskrip. 

[[Berkas:Sumatra-Gastaldi.jpg|thumb|left|Peta Sumatera abaik ka-16]]
Pangaruah Sriwijaya bakurang pado abaik ka-11 salapeh diserang [[Karajaan Chola]] nan katiko itu mamarintah di [[India Selatan]]. Sumatera  salanjuiknyo takluak kapado karajaan-karajaan di [[Jawa]], yaitu patamo dek [[Singhasari]] dan kamudian dek [[Majapahit]]. Pado maso nan samo [[Islam]] masuak ka Sumatera  di abaik ka-6 dan ka-7 Masehi malalui saudagar Arab dan India.<ref>G.R. Tibbets,''Pre-Islamic Arabia and South East Asia,'' in D.S. Richards (ed.),1970, ''Islam and The Trade of Asia'', Oxford: Bruno Cassirer Pub. Ltd, p. 127 nt. 21; S.Q.Fatimi, ''In Quest of Kalah'', in D.S. Richards (ed.),1970, p.132 n.124; W.P. Groeneveldt, ''Notes in The Malay Archipelago'', in D.S. Richards (ed.),1970, p.129 n.42</ref> Manjalang akhia abaik ka-13, rajo-rajo karajaan Samudra alah mamaluak agamo Islam. Iko disaksikan dek [[Marco Polo]] nan singgah di pulau iko di tahun 1292 dan dek [[Ibn Battuta|Ibnu Battuta]] nan singgah duo kali sapanjang 1345-1346. Karajaan Samudera digantikan dek [[Kasultanan Aceh]] nan kuek, nan tagak hinggo abaik ka-20. 

Kadatangan [[Balando]] alah mambuek banyak nagari-nagari di pulau Sumatera sacaro baransua-ansua jatuah di bawah kuaso mareka, namun Kasultanan Aceh di utara pulau marupoan halangan utamo, nan manyababkan Balando talibek dalam [[Parang Aceh]] (1873-1903) nan lamo jo maha. Kabanyakan Sumatera jatuah di bawah pamarintahan [[Hindia Balando]], dan manjadi pangasia utamo lado, gatah, jo minyak. Pado awal jo patangahan abaik ka-20, ahli akademik dan pamimpin Sumatera manjadi tokoh-tokoh pantiang dalam pagerakan [[kamardekaan Indonesia]].

== Geografis ==
[[Berkas:Kerinci.jpg|jmpl|ki|Gunuang Kerinci, titiak tatinggi di Sumatera]]
Pulau Sumatera talatak di bagian barat gugusan kapulauan [[Nusantara]]. Di sabalah utara babatehan jo [[Teluk Benggala]], di timur jo [[Selat Malaka]], di sabalah selatan jo [[Selat Sunda]], sarato di sabalah barat jo [[Samudra Hindia]]. Di sabalah timur pulau, banyak ditamui rawo nan dialiri dek sungai-sungai gadang nan bamuaro di sinan, antaro lain [[Sungai Asahan|Asahan]] ([[Sumatera Utara]]), [[Sungai Siak]] ([[Riau]]), [[Sungai Kampar|Kampar]], [[Sungai Inderagiri|Inderagiri]] ([[Sumatera Barat]], Riau), [[Batang Hari]] (Sumatera Barat, [[Jambi]]), [[Sungai Musi|Musi]], [[Sungai Ogan|Ogan]], [[sungai Lematang|Lematang]], [[Sungai Komering|Komering]] ([[Sumatera Selatan]]), jo [[Way Sekampung]] ([[Lampung]]). Samantaro babarapo sungai nan bamuaro ka pasisia barat pulau Sumatera di antaronyo [[Batang Tarusan]] (Sumatera Barat), jo [[Sungai Ketahun|Ketahun]] ([[Bengkulu]]).

Di bagian barat pulau, tabantang [[pegunungan Bukit Barisan]] nan mambujua dari utara hinggo selatan. Sapanjang bukik barisan tadapaik gunuang-gunuang barapi nan masih aktif, saroman [[Gunung Geureudong|Geureudong]] (Aceh), [[Gunung Sinabung|Sinabung]] (Sumatera Utara), [[Gunung Marapi|Marapi]], [[Gunung Talang|Talang]] (Sumatera Barat), [[Gunung Kaba]] (Bengkulu), jo [[Gunung Kerinci|Kerinci]] (Sumatera Barat, Jambi). Di pulau Sumatera tadapaik pulo babarapo [[danau]], di antaronyo [[Danau Laut Tawar]] (Aceh), [[Danau Toba]] (Sumatera Utara), [[Danau Singkarak]], [[Danau Maninjau]], [[Danau Diatas]], [[Danau Dibawah]], [[Danau Talang]] (Sumatera Barat), [[Danau Kerinci]] (Jambi) jo [[Danau Ranau]] (Lampung - Sumatera Selatan).

=== Daftar Gunuang di Sumatera ===
{{col-begin}}
{{col-2}}
* [[Gunuang Dempo]] (3.159 m)
* [[Gunuang Kerinci]] (3.805 m)
* [[Gunuang Leuser]] (3.172 m)
* [[Gunuang Marapi]] (2.891,3 m)
* [[Gunuang Perkison]] (2.300 m)
* [[Gunuang Pesagi]] (2.262 m)
* [[Gunuang Rajabasa]] (1.281 m)
* [[Gunuang Daik]] (1.165 m)
{{col-2}}
* [[Gunuang Sekincau]] (1.718 m)
* [[Gunuang Seulawah Agam]] (1.726 m)
* [[Gunuang Sibayak]] (2.212 m)
* [[Gunuang Singgalang]] (2.877 m)
* [[Gunuang Talamau]] (2.912 m)
* [[Gunuang Tandikat]] (2.438 m)
* [[Gunuang Tanggamus]] (1.162 m)
* [[Gunuang Seminung]] (1.881 m)
{{col-end}}

== Panduduak ==
[[Berkas:Sumatra Ethnic Groups Map en.svg|thumb|left|209px|Peta suku-suku di Sumatera.]]Sacaro umum, pulau Sumatera diuni dek bangso Malayu, nan tabagi ka dalam babarapo suku. Suku-suku gadang iolah [[Suku Aceh|Aceh]], [[Suku Batak|Batak]], [[Urang Melayu]], [[Suku Minangkabau|Minangkabau]],[[Suku Pasemah|Besemah]], [[Suku Rejang]], [[Suku Ogan|Ogan]], [[Suku Komering|Komering]], jo [[Suku Lampung|Lampung]]. Di wilayah pasisia timur Sumatera jo di babarapo koto-koto gadang sarupo [[Medan]], [[Palembang]], jo [[Pekanbaru]], banyak bamukim etnis [[Tionghoa]]. Panduduak pulau Sumatera hanyo takonsentrasi di wilayah Sumatera Timur jo dataran tinggi Minangkabau. Mato pancaharian panduduak Sumatera sabagian basa sabagai patani, nalayan, jo padagang. 

Panduduak Sumatera mayoritas baagamo Islam jo saketek nan marupoan panganuik ajaran Kristen [[Protestan]], tautamo di wilayah [[Tapanuli]] jo Toba-Samosir, [[Sumatera Utara]]. Di wilayah pakotoan, sarupo Medan, Pekanbaru, Batam, Pangkal Pinang  jo Palembang, ditamui pulo babarapo urang panganuik [[Buddha]].

== Transportasi ==
Koto-koto di pulau Sumatera dihubuangkan dek tigo rueh jalan lintas, yakni lintas tangah, lintas timur, jo lintas barat, nan malintang dari utara - selatan Sumatera. Salain itu tadapaik pulo rueh jalan nan malintang dari barat - timur, co rueh [[Kota Bengkulu|Bengkulu]] - [[Palembang]], Padang - Jambi, sarato Padang - Dumai. 

Di babarapo bagian pulau Sumatera, kareto api marupoan sarano transportasi alternatif. Di bagian selatan, jalur kareto api bamulo dari palabuahan Panjang ([[Lampung]]) hinggo [[Lubuk Linggau]] jo [[Palembang]] ([[Sumatera Selatan]]). Di tangah pulau Sumatera, jalur kareto api hanyo tadapaik di [[Sumatera Barat]]. Jalur iko mahubuangkan antaro koto [[Padang]] jo [[Sawah Lunto]] sarato kota Padang jo kota [[Kota Pariaman|Pariaman]]. Samaso kolonial Balando hinggo tahun [[2001]], jalur Padang - Sawah Lunto dipagunokan untuak mangangkuik batu baro. Tatapi samanjak cadangan batu baro di Ombilin mulai saketek, mangko jalur iko indak bafungsi lai. Sajak akia tahun [[2006]], pamarintah provinsi Sumatera Barat, baliak maaktifkan jalur iko sabagai jalur kareto wisata.

Di utara Sumatera, jalur kareto api mambantang dari koto [[Medan]] sampai ka koto [[Tebing Tinggi]]. Pado jalur iko, kareto api dipagunokan sabagai sarano maangkuik kelapa sawit jo panumpang.

[[Berkas:Minangkabau Airport MRD-2.jpg|jmpl|ka|[[Bandara Internasional Minangkabau]]]]
Panabangan internasional dilayani dari Banda Aceh ([[Bandar Udara Internasional Sultan Iskandar Muda]]), Medan ([[Bandar Udara Internasional Polonia]]), Padang ([[Bandara Internasional Minangkabau]], jo Palembang ([[Bandar Udara Internasional Sultan Mahmud Badaruddin II]]). Sadangkan palabuahan kapa lauik ado di Belawan (Medan), Taluak Bayur (Padang), jo Bakauheni (Lampung).

== Ekonomi ==
Pulau Sumatera marupoan pulau nan kayo jo hasil bumi. Dari limo provinsi kayo di Indonesia, tigo provinsi tadapaik di pulau Sumatera, yaitu provinsi [[Nanggroe Aceh Darussalam]], [[Riau]] jo [[Sumatera Selatan]]. Hasil-hasil utamo pulau Sumatera iolah kelapa sawit, tambakau, minyak bumi, timah, bauksit, batu baro, jo gas alam. Hasil-hasil bumi tasabuik sabagian basa diolah dek parusahoan-parusahoan asiang, misalnyo [[PT Caltex]] nan maolah minyak bumi di provinsi [[Riau]].

Tampek-tampek pangasil barang tambang iolah :
* Arun (NAD), mangasilkan gas alam.
* Pangkalan Brandan (Sumatera Utara), mangasilkan minyak bumi
* Duri, Dumai, dan Bengkalis (Riau), mangasilkan minyak bumi
* Tanjung Enim (Sumatera Selatan), mangasilkan batu baro
* Plaju dan Sungai Gerong (Sumatera Selatan), mangasilkan minyak bumi
* Tanjung Pinang (Kepulauan Riau), mangasilkan bauksit
* Indarung (Sumatera Barat), mangasilkan semen
* Sawahlunto (Sumatera Barat), mangasilkan batubaro

Babarapo koto di pulau Sumatera, juo marupoan koto paniagoan nan cukuik penting. [[Medan]] koto tagadang di pulau Sumatera, marupoan koto paniagoan utamo di pulau iko. Banyak parusahoan-parusahoan gadang nasional nan bakantua pusaik di siko.

== Provinsi di Sumatera ==
Pamarintahan di Sumatera tabagi manjadi sapuluah provinsi, manuruik urutan pambantuakannyo:
{{col-begin}}
{{col-2}}

* [[Sumatera Utara]]
* [[Sumatera Selatan]]
* [[Sumatera Barat]]
* [[Riau]]
* [[Jambi]]
{{col-2}}
* [[Aceh]]
* [[Lampung]]
* [[Bengkulu]]
* [[Kepulauan Bangka Belitung]]
* [[Kepulauan Riau]]
{{col-end}}

=== Kota Gadang ===
Barikuik 10 koto gadang di Sumatera badasakan jumlah populasi tahun 2009.<ref>{{cite web | url=http://www.world-gazetteer.com/wg.php?x=&men=gcis&lng=en&des=wg&srt=npan&col=abcdefghinoq&msz=1500&geo=-101|title=Indonesia: largest cities and towns and statistics of their population|author=Helders, Stefan|work=World Gazetteer|accessdate=2009-04-21}}</ref>
[[Berkas:Maimoon Palace Medan Indonesia.jpg|jmpl|ka|Istana Maimun di [[Medan]]]]
{| class="wikitable sortable" 
|-
! Urutan
! Koto, Provinsi
! Populasi
|-
| 1
| '''[[Medan]]''', [[Sumatera Utara]]
| 2,618,645
|-
| 2
| '''[[Palembang]]''', [[Sumatera Selatan]]
| 1,532,855
|-
| 3
| '''[[Batam]]''', [[Kepulauan Riau]]
| 1,137.894
|-
| 4
| '''[[Padang]]''', [[Sumatera Barat]]
| 960,184
|-
| 5
| '''[[Bandar Lampung]]''', [[Lampung]]
| 905,593
|-
| 6
| '''[[Pekanbaru]]''', [[Riau]]
| 763,275
|-
| 7
| '''[[Kota Jambi|Jambi]]''', [[Jambi]]
| 454,686
|-
| 8
| '''[[Kota Bengkulu|Bengkulu]]''', [[Bengkulu]]
| 373,243
|-
| 9
| '''[[Banda Aceh]]''', [[Aceh]]
| 287,769
|-
| 10
| '''[[Pematang Siantar]]''', [[Sumatera Utara]]
| 209,568		
|-
|}

==Rujuakan==
{{Reflist}}
==Pautan lua==
{{Commons category}}
*{{Wikivoyage-inline}}
*[http://www.gutenberg.org/etext/16768  William Marsden, ''The History of Sumatra,'' (1783); 3rd ed.   (1811) on line.]

[[Kategori:Geografi]]
