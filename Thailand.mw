Karajoan Thai (namo resmi bahaso Thai: ''ราชอาณาจักรไทย'' Ratcha Anachak Thai atau Prathēt Thai), nan labiah acok disabuik '''Thailand''' dalam bahaso Inggris atau dalam bahaso aslinyo '''Mueang Thai''' (dibaco: "meng-thai", samo jo versi Inggrisnyo nan baarti "Nagari Thai") adolah sabuah negara di [[Asia Tanggaro]] nan babateh jo [[Laos]] dan [[Kamboja]] di timua, Malaysia dan Taluak Siam di salatan, Myanmar dan Lauik Andaman di baraik. Thailand dahulu dikenal jo namo '''Siam''' sampai tanggal 11 Mei 1949. Kato "Thai" (ไทย) baarti "kebebasan" dalam bahaso Thailand, dapek marujuak kapado suku Thai, sahinggo menyebaban namo Siam masih digunoan di kalangan urang Thai tarutamo kaum minoritas [[Tionghoa]].

== Sajarah ==
Asal mulo Thailand sacaro tradisional bakaik jo sabuah kerajaan nan baumua singkek, '''Kerajaan Sukhothai''' nan didirikan pado taun 1238. Kerajaan ko kamudian ditaruihan dek Kerajaan Ayutthaya nan didirikan pado pertengahan abaik ka-14 dan labiah gadang dari pado Sukhothai. Kebudayaan Thailand tapangaruah sacaro kuek dek Tiongkok dan India. Hubungan jo babarapo nagari gadang di Eropa bamulo pado abaik ka-16. Thailand tetok batahan sabagai satu-satunyo nagari di Asia Tenggara nan indak pernah dijajah dek nagari Eropa.

Tahun 1932 tajadi revolusi nan indak badarah mambuek dimulokannyo monarki konstitusional. Sabalunnyo dikana jo namo '''Siam''', satalah revolusi nagari ko mangganti namonyo manjadi '''Thailand''' pado taun 1939 dan untuak sataruihnyo, pernah sakali mangganti baliak ka namo lamonyo kasudah Parang Dunia II. Pada parang tu, Thailand basarikek jo Japang; tapi katiko Parang Dunia II berakhir, Thailand manjadi sarikek Amerika Serikat. Babarapo kudeta tajadi dalam taun-tahun satalah baakhirnyo parang, tapi Thailand mulai manggarik ka arah demokrasi sajak taun 1980-an.

== '''Ekonomi''' ==
Satalah mangicok rato-rato pertumbuhan tatinggi di dunia sajak taun 1985 hinggo 1995 - rato-rato 9% per taun - takanan spekulatif nan maningkek pado mato uang Thailand, Baht, pado taun 1997 mambuek tajadinyo krisis nan mambuka kalemahan sektor keuangan dan mamakso pamarintah untuak mangambangan Baht. Satalah sakian lamo dipatok pado nilai 25 Baht untuak ciek dolar AS, Baht mancapai titiak tarendahnyo pado kisaran 56 Baht di Januari 1998 dan ekonominyo malamah sagadang 10,2% pado taun nan samo. Krisis ko kamudian malaweh ka krisis finansial Asia.

Thailand masuak babak pamulihan pado taun 1999; ekonominyo manguek 4,2% dan tumbuah 4,4% pad taun 2000, kabanyakan marupoan hasil dari ekspor nan kuek - nan maningkek sakitar 20% pado taun 2000. Patumbuahan sampek dipalambek ekonomi dunia nan malunak pado taun 2001, tapi kambali manguek pado taun-tahun kasudahnyo karano patumbuahan nan kuek di RRC dan babarapo program stimulan dalam nagari sarato Kebijakan Duo Jalur nan ditampuah pamarintah Thaksin Shinawatra. Patumbuahan pado taun 2003 dipakiroan mancapai 6,3%, dan dipakiroan pado 8% dan 10% pado taun 2004 dan 2005.

== '''Pambagian administratif''' ==
Thailand dibagi kapado 76 provinsi (changwat), nan dikalompokan ka dalam 5 kalompok provinsi. Nam tiok provinsi barasal dari namo ibu kota provinsinyo.

Utaro

    * Chiang Mai
    * Chiang Rai
    * Kamphaeng Phet
    * Lampang
    * Lamphun
    * Mae Hong Son
    * Nakhon Sawan
    * Nan
    * Phayao
    * Phetchabun
    * Phichit
    * Phitsanulok
    * Phrae
    * Sukhothai
    * Tak
    * Uthai Thani
    * Uttaradit 

Timua

    * Chachoengsao
    * Chanthaburi
    * Chonburi
    * Rayong
    * Prachinburi
    * Srakaeo
    * Trat

Salatan

    * Chumphon
    * Krabi
    * Nakhon Si Thammarat
    * Narathiwat
    * Pattani
    * Phang Nga
    * Phattalung
    * Phuket
    * Ranong
    * Satun
    * Songkhla
    * Surat Thani
    * Trang
    * Yala

Timua Lauik

    * Amnat Charoen
    * Buriram
    * Chaiyaphum
    * Kalasin
    * Khon Kaen
    * Loei
    * Maha Sarakham
    * Mukdahan
    * Nakhon Phanom
    * Nakhon Ratchasima
    * Nongbua Lamphu
    * Nong Khai
    * Roi Et
    * Sakhon Nakhon
    * Sisaket
    * Surin
    * Ubon Ratchathani
    * Udon Thani
    * Yasothon

Tangah

    * Ang Thong
    * Ayutthaya
    * Bangkok
    * Chainat
    * Kanchanaburi
    * Lopburi
    * Nakhon Nayok
    * Nakhon Pathom
    * Nonthaburi
    * Pathumthani
    * Phetchaburi
    * Prachuap Khiri Khan
    * Ratchaburi
    * Samut Prakan
    * Samut Sakhon
    * Samut Songkhram
    * Saraburi
    * Sing Buri
    * Suphanburi

== '''Politik''' ==
<gallery>
File:Ananta Samakhom.jpg|Balai Takhta Ananta Samakhom, gedung parlemen lamo Thailand, di Bangkok.
</gallery>

Rajo punyo saketek kuaso langsuang di bawah konstitusi tapi marupoan palindung Buddhisme Thailand dan lambang jati diri dan persatuan bangsa. Rajo nan mamarintah saat ko dihormati jo besar dan dianggo sabagai pamimpin dari segi moral, hal nan telah dimanfaaikkan pado babarapo kasempatan untuak manyalasaian krisis politik. kapalo negari adolah Perdana Menteri, nan dilantik rajo dari anggota-anggota parlemen dan biasonyo adolah pamimpin partai mayoritas.

Parlemen Thailand manggunoan sistem duo ruang dinamokan Majelis Nasional ato Rathasapha - รัฐสภา, nan tasusun dari Dewan Perwakilan (Sapha Phuthaen Ratsadon - สภาผู้แทนราษฎร) nan baanggota 480 urang dan Senat (Wuthisapha - วุฒิสภา) nan baanggota 150 urang. Anggota Dewan Perwakilan manjalani maso bakti salamo ampek taun, samantaro para senator menjalani maso bakti salamo anam taun. Badan kehakiman tatinggi adolah Mahkamah Agung (Sandika - ศาลฎีกา), nan jaksanyo dilantik dek rajo. Thailand adolah anggota aktif dalam ASEAN.

== '''Demografi''' ==
Populasi Thailand didominasi etnis Thai dan Lao, nan bajumlah 3/4 dari sadoalah panduduk.  Ado juo komunitas gadang etnis Tionghoa. Etnis lainnyo tamasuk etnis Melayu di salatan, Mon, Khmer dan babagai suku urang bukik.

Sakitar 95% panduduk Thailand baagamo Buddha aliran Theravada, tapi ado juo minoritas ketek nan baagamo Islam, Kristen dan Hindu. Bahaso Thailand adolah bahaso nasional Thailand, nan ditulis jo aksaranyo surang, tapi ado banyak jo bahaso daerah lain. 

== '''Budayo''' ==

'''Muay Thai''', samacam kickboxing ala Thailand, adolah olahraga nasional di Thailand dan marupoan seni beladiri disinan. Popularitasnyo mamuncak di saluruah dunia pado taun 1990-an.

Ucapan panyambutan nan umum di Thailand adolah isyarat banamo wai, nan sarupo jo gerakan sumbayang. Hal-hal nan tabu dikarajoan di antaranyo adolah maresek kapalo urang dan manunjuk jo kaki, karano kapalo dan kaki adolah bagian tubuah nan paliang ateh dan bawah.

== '''Pautan lua''' ==
* {{en}} {{Official|http://www.thaigov.go.th/SPMThaiGov/thaigov/index-eng.htm}}
* {{id}} [http://www.wisatathailand.com/ Otoritas Pariwisata Thailand - Situs resmi pariwisata]

[[Kategori:Nagara]]

[[ku:Tayland]]
[[sa:थाइलैंड]]
