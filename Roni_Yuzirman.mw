{{Infobox Person 
| name = Roni Yuzirman
| image =Roni Yuzirman.jpg
| image_size = 200
| birth_date = <!-- {{Birth date and age|||}}--> 
| birth_place = {{negara|Indonesia}} [[Daerah Khusus Ibukota Jakarta|Jakarta]], [[Indonesia]] 
| nationality = {{negara|Indonesia}} Indonesia
| occupation  = [[Pangusaha]]
| known_for = Pandiri Komunitas Tangan Di Atas (TDA)
| alma_mater = [[Universitas Trisakti]], [[Jakarta]]
| party = 
| religion = Islam
| spouse = Ely Febrita
| children = Vito <br /> Vino
| parents = 
| website = [http://www.roniyuzirman.wordpress.com www.roniyuzirman.wordpress.com]
}}
'''Roni Yuzirman''' nan banamo langkok '''Badroni Yuzirman''' adolah surang pangusaha [[Indonesia]].<ref>[http://www.ukmsukses.com/index.php/contributors/?uid=7 UKM Sukses]</ref> Roni-pun adolah pandiri ''Komunitas Tangan di Atas'' (TDA), suatu komunitas nan mahimpun puluahan ribu wiraswastawan mudo jo urang-urang nan punyo minat bawirausaho di babagai wilayah Indonesia.<ref>[http://www.investor.co.id/home/komunitas-tda-akan-cetak-10-ribu-wirausaha-muda/29021 Komunitas TDA akan Cetak 10 Ribu Wirausaha Muda]</ref> Kini ko Roni manjabat sabagai Wali Amanah di komunitas tu.

==Latar balakang==
Roni adolah urang [[Urang Minang|Minangkabau]] nan barasa dari [[Magek, Kamang Magek, Agam|Magek, Agam]], [[Sumatera Barat]]. Roni manyalasaian pandidikan sarjananyo di [[Universitas Trisakti]], Jakarta.

==Kahidupan==
===Pajalanan bisnis===
Pado taun 2001, Roni Yuzirman adolah surang padagang pakaian muslim di pasa [[Tanah Abang]], [[Jakarta]]. Karano pasaiangan bisnis sarato pasalisiahan jo pangalola pasa, akhianyo Roni tausia dari pasa tu pado taun 2004. Barang-barang dagangan pindahan dari pasa nan manumpuak di garasi mambueknyo bapikia kareh untuak manjuanyo. Akhianyo Roni manamuan ide untuak mamasaan malalui bisnis ''[[online]]'' nan pado taun 2004 tu alun baitu marak. Usaho toko ''online''-nyo tu mandapek-an respon nan baiak lalu akhianyo bakambang pesat sahinggo Roni bangkit baliak dari katapuruak-annyo.<ref>[http://intisari-online.com/read/pingin-mulai-berbisnis-bergabunglah-dengan-tda Pingin Mulai Berbisnis? Bergabunglah dengan TDA]</ref>

===Komunitas Tangan di Atas===
Pangalaman jatuah bangun dalam bawiraswasta nan dialami dek Roni, kudian mandorongnyo untuak babagi pangalaman jo urang lain. Pado November 2005, Roni mambuek blog roniyuzirman.com untuak mancaritoan pajalanan bisnisnyo dari kahancuran sampai bangkik sarato sukses baliak jo toko ''online''-nyo. Tanyato blog-nyo mandapek-an banyak kunjuangan, sahinggo akhianyo Roni mamutuihan mambuek milis untuak urang-urang nan acok badiskusi jo inyo. Milis bisnis ''online'' tu-pun manjadi rami, nan akhianyo mandorong Roni untuak malakuan patamuan langsuang (kopi darat) pado Januari 2006, nan dihadiri dek 40 urang.

Patamuan tu akhianyo balanjuik lalu manjadi suatu komunitas nan anggotanyo batambah banyak dari wakatu ke wakatu. Sampai kini ko komunitas nan dinamoi ''Tangan di Atas'' (TDA) tu alah mahimpun puluahan ribu anggota nan taseba di babagai wilayah di Indonesia sarato dikalola sacaro profesional jo modern. Komunitas ko-pun dikalola sacaro Islami, sarato batujuan mambina pangusaha-pangusaha mudo untuak manjadi pangusaha gadang sarato kuat.<ref>[http://www.jpnn.com/read/2012/07/29/135159/Kerja-Keras-Badroni-Yuzirman-Membangun-Komunitas-Tangan-di-Atas- Kerja Keras Badroni Yuzirman Membangun Komunitas Tangan di Atas]</ref> Malalui organisasi ko, Roni alah manyalanggaroan babarapo kali Pesta Wirausaha nan batujuan untuak mambangun jaringan sarato pambakalan untuak pangusaha ketek jo manangah.<ref>[http://pestawirausaha.com/ Situs Pesta Wirausaha]</ref>

==Pangaragoan==  
*SWA Enterprise 50 (2006)
*Indonesian Small Medium Business Award (ISMBA) (2008)

== Rujuak-an ==
{{Reflist}}

==Pautan lua==
*[http://www.roniyuzirman.com/ BUSINESS AND BEYOND]

{{indo-bio-stub}}

[[Kategori:Pangusaha Indonesia]]
[[Kategori:Tokoh Minangkabau]]
