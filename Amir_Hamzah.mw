{{Infobox Panulih
| Name = Amir Hamzah
| Image = Amir hamzah duke of langkat.jpg
| Birth_name = Tengku Amir Hamzah
| Birth_date = {{Birth date | 1911 | 02 | 28 | df = yes}}
| Birth_place = [[Tanjung Pura]], [[Kabupaten Langkat|Langkat]], [[Sumatera Timur]], [[Hindia Belanda]]
| Death_date = {{Death date and age | 1946 | 03 | 20 | 1911 | 02 | 28 | df = yes}}
| Death_place = [[Kuala Begumit]], [[Kota Binjai|Binjai]]
| Resting_place = Masjid Azizi, [[Tanjung Pura]], [[Kabupaten Langkat|Langkat]], [[Sumatera Timur]], [[Indonesia]]
| Occupation = Penyair
| Language = Indonesia / Malaysia
| Nationality = Indonesia
| Ethnicity = Malaysia
| Citizenship =
| Education =
| Alma_mater =
| Period =
| Genre = Penyair
| Subject = Cinta, Agama
| Movement =
| Notableworks ='' Buah Rindu'' </ br>'' Nyanyi Sunyi''
| Spouse = Tengku Puteri Kamiliah
| Children = Tengku Tahura
| Relatives =
| Influences =
| Influenced =
| Awards =
| Signature =
| Signature_alt =
| Website =
| Portaldisp =
}}

'''Tengku Amir Hamzah''' nan langkoknyo bagala '''Tengku Amir Hamzah Pangeran Indera Putera''' ({{lahirmati|[[Tanjung Pura, Langkat|Tanjung Pura]], [[Langkat]], [[Sumatera Timur]]|28|2|1911|[[Kuala Begumit]]| 20|3|1946}}) adolah surang [[sasterawan]] [[Indonesia]] angkatan [[Pujangga Baru]]. Baliau lahia dari kaluargo urang bangsawan [[suku Melayu|Melayu]] [[Kasultanan Langkat]], dan banyak bakacimpuang dalam bidang [[sastra]] jo kabudayaan Malayu.

== Maso ketek ==

Ayah Amir Hamzah banamo [[Tengku Muhammad Adil]] nan bagala ''Datuk Paduka Raja''. Tengku Muhammad Adil marupoan Wakia Sultan untuak Luhak Langkat Hulu nan bakaduduakan di [[Kota Binjai|Binjai]]. Badasar silsilah kaluargo istana Kasultanan Langkat, Amir Hamzah adolah katurunan ka-10 dari Sultan Langkat. Amir Hamzah maabihan maso ketek di kampuang alamannyo. Dek kawan sapamenannyo, Amir ketek biaso dipanggia jo sabutan ''Tengku Busu'' atau "Tengku nan bunsu". Said Hoesny, kawan Amir Hamzah di maso keteknyo manggambaannyo sabagai surang anak elok laku nan jadi kasayangan sadonyo urang.

== Pandidikan ==

Amir Hamzah basikola sajak baumua 5 taun di ''[[Langkatsche School]]'', yaitu sikolah dasa Balando di [[Tanjung Pura, Langkat|Tanjung Pura]] pado taun 1916. Sabagian gada guru di sikola ko adolah urang [[Balando]], sadang guru Malay ciek urang sajo. Sasudah luluih baraja salamo 7 taun, bataruihan ka ''[[Meer Uitgebreid Lager Onderwijs|MULO]]'' di [[Kota Medan|Medan]]. Sataun balalu, Amir bapindah ka [[Batavia]] sarato malanjuikan pandidikannyo di ''Christelijk MULO'' Menjangan dan luluih dari sikola tu taun 1927. Sudah tu baliau manaruihan ka ''[[Algemeene Middelbare School|AMS]]'' di [[Surakarta|Solo]], Jawa Tengah, maambiak jurusan [[Sastra Timua]]. Di Solo, mulo-mulo Amir Hamzah tingga di kompleks asrama kadiaman KRT Wreksodiningrat nan talatak di sampiang istano [[Kasunanan Surakarta]]. Kudian baliau pindah tingga basamo kaluargo RT Sutijo Hadinegoro di Nggabelen. Satalah salasai maso baraja di Solo, Amir Hamzah baliak ka Batavia untuak manampuah pandidikan Sikolah Tinggi Hakim pado awa taun 1934. Di maso-maso ko, baliau sibuak mampalajari kabudayaan moderen, kabudayaan Jawa, jo kabudayaan Asia nan lainnyo. Salamo tingga di Pulau Jawa, baliau banyak pulo bakawan jo tokoh pagarakan asa Jawa, sarupo Mr. [[Raden Pandji Singgih]] jo [[KRT Wedyodi]].<ref name="Mengenal Pahlawan Nasional">Mengenal Pahlawan Nasional: Riwayat Pendek dan Perjuangan Para pahlawan Indonesia. Tim Redaksi Buku SD. Poliyama Widya Pustaka. Jakarta.</ref>

== Karya kapanyairan ==

Amir Hamzah mulai taasah minaiknyo jo sastra saat tingga di Solo. Amir basikola di ''AMS'' Solo basamo-samo jo [[Armijn Pane]] dan [[Achdiat K. Mihardja]]. Di kota tu pulo Amir mulai manulis babarapo sajak patamonyo. Sajak nan bajudua ''Mabuk'' jo'' Sunyi'' baasia dimuek majalah [[Timbul (majalah)|Timbul]] nan diasuh dek [[Sanusi Pane]]. Babarapo sastrawan lainnyo nan iduik pulo samaso jo Amir Hamzah antaro lain [[Sutan Takdir Alisjahbana]], [[Mohammad Yamin]], [[Soeman Hs]], [[Jan Engelbert Tatengkeng|JE Tatengkeng]], sarato [[Hans Bague Jassin|HB Jassin]].

Amir Hamzah basamo Sutan Takdir Alisjahbana dan Armijn Pane mandirian majalah [[Poedjangga Baroe|Pujangga Baru]] di taun 1933, nan kudian dek HB Jassin disabuik sabagai tonggak badirinyo Angkatan Sastrawan Pujangga Baru. Amir mawarisan 50 sajak asali, 77 sajak tajamahan, 18 prosa liris, 1 prosa liris tajamahan, 13 prosa, jo 1 prosa tajamahan. Jumlah kasaluruahan karya ko adolah 160 tulisan <ref name="Karya-karya Amir Hamzah">An. Ismanto. Karya-karya Amir Hamzah. 2010. http://www.tengkuamirhamzah.com/id/works</ref>. Duo karya Amir nan paliang takana adolah kumpulan sajak ''Nyanyi Sunyi'' (1937) jo ''Buah Rindu'' (1941). Dalam ''Buah Rindu'' nan ditulis antaro taun 1928 jo taun 1935 tacaliak jaleh parubahan lambek-lambek, saat lirik pantun jo syair Malayu manjadi sajak nan labiah moderen. Karya tajamahan Amir antaro lain ''Setanggi Timur'' (1939), ''Bagawat Gita'' (1933), jo ''Syirul Asyar'' (tt.).

Amir Hamzah indak anyo jadi panyair gadang pado jaman Pujangga Baru, tapi baliau pun dipandang sabagai panyair nan bakamampuan tinggi dalam bahaso Malayu-Indonesia. Di tangannyo, bahaso Malayu mandapek suaro jo lagu nan unik nan taruih diaragoi inggo kini.

Amir Hamzah tabunuah dalam [[Revolusi Sosial Sumatera Timur]] nan malanda pasisia Sumatra timur di taun-taun awa Indonesia mardeka. Pado tangga [[7 Maret]] 1946, [[Pemuda Rakyat|Pemuda Sosialis Indonesia]] manangkok labiah kurang 21 tokoh nan dipandang urang feodal, tamasuak di antaronyo Amir Hamzah. Urang-urang nan ditangkok ko pado [[20 Maret]] 1946 dijatuahi ukuman mati. Jinasah Amir Hamzah dimakamkan di pakubuaran [[Masjid Azizi]], Kuala Begumit, Tanjung Pura, Langkat. Baliau maninggaan surang isteri, Tengku Kamaliah, jo surang putri, Tengku Tahura. Amir Hamzah diangkek manjadi Pahlawan Nasional Indonesia badasar SK Presiden RI Nomor 106 / taun 1975, tangga [[3 November]] [[1975]].<ref name="Mengenal Pahlawan Nasional"/>

== Rujuakan ==
{{reflist}}

== Pautan lua ==
* {{Id}} [http://www.tokohindonesia.com/tokoh/article/294-pahlawan/219-amir-hamzah "Sastrawan Pujangga Baru" Bio Amir Hamzah di Ensiklopedi Tokoh Indonesia]
* {{Id}} Sang Pangeran yang Selalu Berada di Tengah (100 Tahun Tengku Amir Hamzah)]
* {{Id}} [http://www.geocities.com/cecepsyamsulhari/1900_1949 Biodata singkat sasterawan Indonesia]
* {{Id}} [http://buahrindu.tripod.com/ Beberapa sajak dari'' Buah Rindu'']
* {{Id}} [http://www.tengkuamirhamzah.com/id/biography/ Portal Web Tengku Amir Hamzah]

{{Pahlawan Indonesia}}

{{DEFAULTSORT:Hamzah, Amir}}
[[Kategori:Pahlawan nasional Indonesia]]
[[Kategori:Sastrawan Indonesia]]
[[Kategori:Tokoh dari Langkat]]
[[Kategori:Tokoh nan gugua dalam parang]]
[[Kategori:Tokoh Malayu Indonesia]]
[[Kategori:Angkatan Pujangga Baru]]
