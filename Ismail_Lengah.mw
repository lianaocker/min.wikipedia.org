{{Infobox person
| name        = Ismail Lengah
| image       = 
| alt         = 
| caption     = 
| birth_name  = 
| birth_date  = <!-- {{Birth date and age|||}} -->
| birth_place = {{negara|Balando}} [[Sumatera Barat]], [[Hindia Balando]]
| death_date  = <!-- {{Death date and age|YYYY|MM|DD|YYYY|MM|DD}} (tanggal meninggal diikuti tanggal lahir) -->
| death_place = 
| nationality = {{negara|Indonesia}} [[Indonesia]]
| other_names =  
| alma_mater  = 
| occupation  = [[Tantara]]
| known_for   = Pajuang kamardekaan [[Indonesia]], pamimpin [[PRRI]]
| religion    = [[Islam]]
| spouse      = 
| children    = 
| parents     = 
}}
'''[[Kolonel]] Ismail Lengah''' adalah surang tokoh [[tantara]], pajuang kamardekaan [[Indonesia]] sarato tokoh [[Pamarentahan Revolusioner Republik Indonesia]] (PRRI). Pado taun 1956 Ismail Lengah manjabat sabagai Panglimo [[Komando Divisi IX Banteng]] sabalun malatuihnyo paristiwa PRRI. Komando Divisi IX Banteng adalah salah satu divisi dalam [[Angkatan Parang Republik Indonesia]] ([[APRI]]) nan mambawahi teritorial [[Sumatera Tangah]] nan maliputi provinsi [[Sumatera Barat]], [[Riau]], [[Kapulauan Riau]] jo [[Jambi]] kini. Salah satu pasukannyo, yaitu Resimen 6 Divisi IX Banteng dianggap sabagai pasukan tabaiak di [[Sumatera]]. Ismail Lengah manjabat posisi panglimo jo pangkaik Kolonel katiko itu.<ref>[http://books.google.co.id/books?id=v0y4-dp9uEEC&pg=PA294&lpg=PA294&dq=ismail+lengah+dari+pemberontakan+ke+integrasi&source=bl&ots=J5qnNV60Fb&sig=c78aJSkNhKqTVWhVQbCW8KIno68& Audrey R. Kahin, Dari pemberontakan ke integrasi: Sumatra Barat dan politik Indonesia, 1926-1998, Yayasan Obor Indonesia]</ref> 

Sabalun jo sasudah kamardekaan Ismail Lengah salalu aktif dalam pajuangan mausia panjajah. Baliau pernah pulo mamimpin suatu rapek rahasio di [[Padang]] nan diadoan pado tanggal 18 Agustus 1945 nan kudian balanjuik di tanggal 25 Agustus 1945 lalu mandirian Balai Panarangan Pamuda Indonesia (BPPI) yang dikatuai langsuang dek baliau. Kalanjuik-an dari itu pado tanggal 31 Agustus, tabantuaklah Komite Nasional Indonesia (KNI) Daerah Sumatera Tangah nan dikatuai dek [[Muhammad Sjafei]].

=== Karier ===  
Pado bulan Januari 1946 baliau diangkek manjadi Direktur Sakola Pandidikan Opsir nan baru didirian di [[Bukittinggi]], katiko itu baliau bapangkek [[letnan kolonel]]. Pado bulan Juli 1946, Ismail Lengah diangkek manjadi Kapalo Seksi Pasanjatoan Markas Umum Komandemen [[Sumatera]]. Pado taun 1956 jo pangkek kolonel baliau manjabat sabagai Panglimo Komando Divisi IX Banteng nan mambawahi Sumatera Tangah.

=== PRRI/Permesta ===
Pado 20 November 1956 di [[Padang]], Ismail Lengah mambantuak [[Dewan Banteng]] nan katuanyo Letnan Kolonel [[Ahmad Husein]] nan katiko itu manjabat sabagai Kumandan Resimen IV Tantara Teritorium (TT) I di Padang. Pambantuak-an Dewan Banteng di Sumatera Tangah akhianyo diikuti dek daerah-daerah lain sarupo pambantuak-an [[Dewan Gajah]] di [[Sumatera Utara]] dek Kolonel [[Maludin Simbolon]] jo [[Dewan Garuda]] di [[Sumatera Salatan]] dek Kolonel [[Barlian]], sarato [[Dewan Manguni]] di [[Sulawesi Utara]] dek Letnan Kolonel [[Ventje Sumual]]. Pambantuak-an Dewan-Dewan ko didasari dek katidakpuehan nan dirasokan daerah-daerah di lua [[pulau Jawa]].

Sasudah rapek di [[Sungai Dareh]], Sumatera Tangah pado tanggal 9 Januari 1958, akhianyo Ahmad Husein mambantuak [[Pamarentahan Revolusioner Republik Indonesia]] ([[PRRI]]) pado tanggal 15 Februari 1958 sarato maangkek [[Syafruddin Prawiranegara]] sabagai [[Pardana Mantari]] barikuik kabinetnyo. Samantaro itu di Sulawesi Utara, Letnan Kolonel [[D.J. Somba]] maikutinyo jo mambantuak Garakan Piagam Pajuangan Semesta ([[Permesta]]).

Tuntutan Dewan-Dewan itu tantang [[otonomi]], panyarahan mandat [[Pardana Mantari]] [[Djuanda]] kapado [[Mohammad Hatta]] dan [[Hamengku Buwono IX]], pambantuak-an zaken kabinet jo tuntutan supayo [[Presiden]] baliak sabagai Presiden Konstitusional sarato babarapo tuntutan lainnyo indak dipanuahi dek pamarentah pusek. Sasudah malalui babarapo parundiangan nan indak mahasilan kasapakatan ditangah situasi nan managangan akhianyo pamarentah mangirim pasukan dalam jumlah gadang untuak mambungkam aspirasi daerah-daerah tu. Tajadilah parang sudaro naan cukuik banyak mamakan korban anak bangso.

== Rujuak-an ==
{{reflist}}

== Pautan lua ==
*[http://id.scribd.com/doc/40410888/3 Sejarah TNI, PRRI/Permesta]  
*[http://www.minangforum.com/Thread-Urang-Minangkabau-Pencetus-Otonomi-Daerah Orang Minangkabau Pencetus Otonomi Daerah]

[[Kategori:Pajuang kamardekaan Indonesia]]
[[Kategori:Tokoh tantara Indonesia]]
[[Kategori:Tokoh Minangkabau]]
