{{Infobox person
| name        = Abdul Rivai
| image       = 
| alt         = 
| caption     = 
| birth_name  = 
| birth_date  = {{Birth date|1871|8|13}}
| birth_place = {{negara|Balando}} [[Palembayan, Agam|Palembayan, Agam, Sumatera Barat]]
| death_date  = {{Death date and age|1937|10|16|1871|8|13}} 
| death_place = {{negara|Balando}} [[Bandung]], [[Jawa Barat]]
| nationality = {{negara|Indonesia}} [[Indonesia]]
| other_names =  
| alma_mater  = 
| occupation  = [[Wartawan]], [[dotor]]
| known_for   = Perintis Pers Indonesia
| religion    = [[Islam]]
| spouse      = 
| children    = 
| parents     = Abdul Karim (apak)<br/> Siti Kemala Ria (mande)
}}
'''Abdul Rivai''' ({{lahiamati|[[Palembayan, Agam|Palembayan, Agam, Sumatera Barat]]|13|8|1871|[[Bandung]], [[Jawa Barat]]|16|10|1937}}) adolah surang [[dotor]] sarato [[wartawan]] [[Indonesia]]. Baliau adolah urang Indonesia partamo nan manabik-an surek kaba babahaso Malayu dari Eropa. Rivai dianugerahi gala sabagai '''Perintis Pers Indonesia''' pado taun 1974 dek Pamarentah Indonesia.

== Kahidupan ==
Abdul Rivai laia dari pasangan Abdul Karim jo Siti Kemala Ria. Ayahnyo bakarajo sabagai guru di sakola Malayu. Rivai mampunyoi watak nan kareh, ulet, sarato utak nan cemerlang. Pado taun 1886, katiko masih baumua 15 taun baliau ditarimo basakola di [[STOVIA]]. Satamat dari STOVIA pado taun 1894, baliau ditugehan manjadi dotor di [[Kota Medan|Medan]]. Diakhia taun 1899, Rivai malanjuik-an pandidikan ka [[Balando]] sambia mambantu babagai surek kaba di Indonesia. Rivai adolah urang Hindia partamo nan basakola kadotoran di Balando. 

Pado awal abaik ka-20 Rivai talibat padebatan jo A.A Fokker, pajabat Balando nan mangklaim labiah fasiah babahaso Malayu dibandiang urang Malayu sandiri. Dalam padebatan tu Fokker berang karano ado urang ''inlander'' nan barani manantangnyo. Akibaik kagamilangannyo dalam badebat, Rivai dibuliahan sakola di [[Utrecht (kota)|Utrecht]]. 

== Wartawan ==
Pado taun 1900 Rivai mamprakarsai surek kaba ''Pewarta Wolanda''. walaupun tabik dari [[Amsterdam]], Pewarta Wolanda tabik dalam [[bahaso Malayu]]. Salain maurusi Pewarta Wolanda, Rivai acok mangiriman tulisannyo ka babagai media massa nan tabik di Balando ataupun Hindia. Barakaik katajaman tulisannyo, Rivai labih dikana sabagai surang wartawan dibandiang dotor. Basamo Henri Constant Claude Clockener Brousson, Rivai manabik-an ''Bendera Wolanda'' pado 15 April 1901. Basamo Brousson pulo, baliau mandirian usaho panabik-an Bintang Hindia pado Juli 1902. Bintang Hindia jo warna nasionalismenyo mulai puda katiko Rivai maunduran diri pado taun 1907, sampai akhianyo pado taun 1910 media nan pernah manggebrak dunia pers Balando jo Hindia tu barakhia. Baliau membantu pulo di ''Bintang Hinen West'' jo ''Alegemeen Handelsblad'' di [[Amsterdam]]. Katiko maadoan pajalanan ka babagai negara di [[Eropa]] jo [[Amerika]] pado kurun 1919-1921, baliau mangiriman karangannyo ka babagai surek kaba di Indonesia. 

== Kagiatan Politik ==
Satibonyo dari Balando pado taun 1911, Rivai sato mandukuang pambantuak-an [[Indische Partij]] (IP) di Sumatera. Taun 1913 IP dibubaran karano dianggap mambahayoan pamarentah kolonial. Mantan aktivisnyo kudian mandirian [[Insulinde (organisasi)|Insulinde]]. Pada tahun 1918, ia diangkat sebagai anggota [[Volksraad]] (Dewan Rakyat) mewakili Insulinde.<ref>{{cite book  | last =Setiono  | first =Benny. G  | authorlink =  | coauthors =  | title =Tionghoa dalam Pusaran Politik | publisher =TransMedia  | date =2002  | location =Jakarta  | url =  | doi =  | isbn = | page =355}}</ref> Baliau kudian manatap di Jakarta, sabagai pambantu utamo surek kaba ''Bintang Timur''. Samantaro itu surek kaba ''Pewarta Deli'', [[Medan]] manyabuiknyo sabagai ''Bapak dalam golongan Jurnalistik''.

== Rujuak-an ==
{{reflist}}

== Pautan lua ==
* [http://pwi.or.id/index.php/Pressedia/A-dari-Ensiklopedi-Pers-Indonesia-EPI.html Profil di PWI]
* [http://melayuonline.com/personage/?a=c1JWL29QTS9VenVwRnRCb20%3D=&l=abdul-rivai Melayu Online]

{{DEFAULTSORT:Rivai, Abdoel}}
[[Kategori:Dotor Indonesia]]
[[Kategori:Wartawan Indonesia]]
[[Kategori:Tokoh Minangkabau]]
[[Kategori:Tokoh dari Agam]]


{{indo-bio-stub}}
