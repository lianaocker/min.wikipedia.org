'''Suku Piliang''' adolah salah satu ''suku'' (klan) nan ado dalam kalompok suku Minangkabau. Suku iko marupokan salah satu suku induak nan bakarabaik jo [[suku Koto]] mambantuak Adaik Katumanggungan nan juo tanamo jo [[Lareh Koto Piliang]].

== Etimologi ==
Manuruik [[A.A. Navis]], kato Piliang tabantuak dari duo kato yaitu ''Pele'' aratinyo banyak jo ''Hyang'' aratinyo Dewa atau Tuhan.<ref>{{cite book
  | last = Navis
  | first = Ali Akbar
  | authorlink = A.A. Navis
  | title = Alam Takambang Jadi Guru
  | publisher  =Jakarta, PT. Pustaka Grafitipers
  | date = 1984}}
</ref> jadi Pelehyang aratinyo adolah banyak dewa. Iko manunjuakan baso di maso lampau, suku Piliang adolah suku pamuja banyak dewa, nan barangkali sarupo jo kapicayoan Hindu.

== Sijarah ==
Ado juo versi nan mangatokan suku Piliang nan marupokan sudaro dari suku Koto, nan cenderung disabuik jo Koto Piliang barasa dari "Kato Pilihan". Koto barasa dari kato (Ucapan) jo Piliang barasa dari Pilihan, (Unggulan). Jadi Koto Piliang adolah barasa dari Kato Pilihan. Dalam Tambo Minangkabau Koto Piliang adolah pamaciak tampuak kakuasoan (pamarintahan) karano DT. Katumanggungan badarah bangsawan (rajo). Jadi dirunuik dari sinan adokalonyo kato pilihan asa kato Koto Piliang ado bananyo, karano kato rajo (panguaso) adolah kato-kato pilihan nan ka kalua dari muluiknyo.

==Pamekaran==
Suku iko maalami pamekaran manjadi babarapo pacahan suku yaitu:
* Piliang Guci (Guci Piliang di nagari [[Koto Gadang, IV Koto, Agam|Koto Gadang]], [[Agam]])
* Pili di nagari Talang, [[Sungai Puar, Agam|Sungai Puar]] ([[Agam]])
* Koto Piliang di nagari Kacang, [[Solok]] jo [[Lubuk Jambi, Kuantan Mudik, Kuantan Singingi|Lubuk Jambi]], [[Kuantan Mudik, Kuantan Singingi|Kuantan Mudik]], [[Riau]]
* Piliang Laweh di Tanjung Alam, Tanah Datar jo Piliang Lowe di ([[Kuantan Singingi))
* Piliang Sani (Piliang Soni) di [[Kuantan Singingi]], [[Riau]] jo nagari [[Singkarak, X Koto Singkarak, Solok|Singkarak]], [[Solok]]
* Piliang Baruah
* Piliang Bongsu
* Piliang Cocoh, 
* Piliang Dalam
* Piliang Koto
* Piliang Koto Kaciak
* Piliang Patar
* Piliang Sati
* Piliang Batu Karang di nagari Singkarak, [[Solok]]
* Piliang Guguak di nagari Singkarak, [[Solok]]
* Piliang Ateh (Kuantan Singingi)
* Piliang Bawah (Kuantan Singingi)
* Piliang Godang (Piliang Besar)
* Piliang Kaciak (Piliang Kecil)

== Pasebaran ==
Suku iko banyak manyeba ka babagai wilayah Minangkabau yaitu [[Tanah Datar]], [[Agam]], [[Limo Puluah Koto]], [[Solok]], [[Riau]], [[Padang]], jo babarapo daerah lainnyo. Dari babarapo sumber, dikatahui indak ado suku iko di [[Pasisia Selatan]] jo [[Solok Selatan]].

Wilayah Rantau dari [[Suku]] iko alah mancapai ampia saluruah wilayah nan ado di [[Indonesia]], nan mancakuik wilayah [[Sumatera]]. Wilayah barat [[Riau]], wilayah selatan [[Sumatera Utara]], wilayah tenggara, selatan jo barat [[Aceh]], wilayah utara [[Bengkulu]], jo wilayah selatan [[Jambi]].

== Karabaik ==
Di bawah payuang suku Koto-Piliang, ado banyak suku lain nan banauang, diantaronyo adolah :
# [[suku Tanjung]]
# [[suku Guci]]
# [[Suku Sikumbang]]
# [[Suku Malayu(Minang)|Suku Malayu]]
# [[Suku Kampai]]
# [[Suku Panai]]
# [[Suku Bendang]]

Suku Piliang badatuak bakeh [[Datuak Katumanggungan]] di zaman [[Adityawarman]]. Gala-gala basa Adaik dalam Pasukuan Piliang antaro lain :
* Datuk Bandaro Biso di [[Tanjung Alam, Tanjung Baru, Tanah Datar|Tanjung Alam]], [[Kabupaten Tanah Datar]]
* Datuk Mangkuto Rajo Lelo di Tanjung Alam Tanah Datar, Kabupaten Tanah Datar
* Datuk Bandaro Panjang

== Rujuakan ==
{{reflist}}

== Pautan lua ==
* [http://caniagosimandolak.blogspot.com/2009/03/data-persukuan-pemangku-adat-kuantan.html Data Persukuan, Pemangku Adat Kuantan Singingi]
* Milis RantauNet http://www.mail-archive.com/rantau-net@rantaunet.com/msg08418.html
* Milis RantauNet [http://www.mail-archive.com/rantaunet@googlegroups.com/msg23820.html Ninik Mamak Harus Memegang Kebenaran]

{{DEFAULTSORT:Piliang}}
{{Daftar Suku-Suku Minang}}
[[Kategori:Suku-suku di Minangkabau]]
