{{ANT}}
{{Infobox Ethnic group|
|group=Minangkabau
|image=[[File:COLLECTIE TROPENMUSEUM Poserende Minangkabauers in gelegenheidskleding TMnr 10005033.jpg|300px]]
|image_caption= 
|poptime=kurang lebih '''5.475.000'''(2000) <small>''di Indonesia''</small> <ref name="Leo">{{Cite book |title=Indonesia's Population, Ethnicity and Religion in a Changing Political Landscape |last=Suryadinata |first=Leo |authorlink= |coauthors=Arifin, Evi Nurvidya; Ananta, Aris|year=2003 |publisher=Institute of Southeast Asian Studies |location= |id= ISBN 981-230-212-3}}</ref>
|popplace=[[Sumatra Barat]], [[Indonesia]]: '''3.747.343'''.{{-}}
[[Jabotabek]], [[Indonesia]]: '''636.000'''.{{-}}
[[Riau]], [[Indonesia]]: '''534.854'''.{{-}}
[[Jambi]], [[Indonesia]]: '''385.734'''.{{-}}
[[Sumatra Utara]], [[Indonesia]]: '''306.550'''.{{-}}
[[Kepulauan Riau]], [[Indonesia]]: '''111.463'''.{{-}} 
[[Bengkulu]], [[Indonesia]]: '''66.861'''.{{-}}
[[Sumatra Selatan]], [[Indonesia]]: '''64.215'''.{{-}}
[[Negeri Sembilan]], [[Malaysia]]: '''450.000'''<ref>www.statistics.gov.my [http://www.statistics.gov.my/portal/download/downstate.php?cat=5&id_file=4 Sumber statistik rasmi Malaysia]</ref>.{{-}}
|langs=[[Baso Minangkabau|baso Minang]], [[baso Indonesia]] dan [[baso Melayu]].
|rels=[[Islam]].
|related=[[Melayu]].
}}
'''Urang Minang''' adolah kalompok etnis Nusantara nan babaso jo manjunjung adaik [[Minangkabau]]. Wilayah kabudayaannyo maliputi [[Sumatra Barat]], saparo daratan [[Riau]], bagian [[utara]] [[Bengkulu]], bagian [[barat]] [[Jambi]], bagian [[selatan]] [[Sumatra Utara]], barat daya [[Aceh]], dan juo [[Negeri Sembilan]] di [[Malaysia]]<ref name="Jos">{{Cite book |last=Josselin de Jong|first=P.E. de|title=Minangkabau and Negeri Sembilan: Socio-Political Structure in Indonesia|publisher=Jakarta: Bhartara|date=1960}}</ref>.

Urang Minang dikenal juo sabagai '''Urang Awak''' nan mamiliki masakan khas, dan populer di [[Indonesia]] bahkan sampai ka kawasan rantau nan disabuik juo sabagai ''masakan Padang''<ref name="Ramli">{{Cite book |last=Ramli|first=A.|title=Masakan Padang: Populer & Lezat|publisher=Niaga Swadaya|date=2008|id= ISBN 978-979-1477-09-3}}</ref>.

Manuruik [[A.A. Navis]], Minangkabau labiah kapado kultur etnis dari suatu rumpun [[Melayu]] nan tumbuh dan gadang dek sistem monarki,<ref name="Navis-1">{{cite book|last=Navis|first=A.A.|authorlink=A.A. Navis|year=1984|title=Alam Terkembang Jadi Guru: Adat dan Kebudayaan Minangkabau|publisher=Grafiti Pers|location=Jakarta}}</ref> sarato punyo sistem adaik nan khas, nan dicirikan dek sistem badunsanak malalui jalur [[padusi]] atau [[matrilineal]],<ref name="Datuk">{{cite book|last=Batuah|first=A. Dt.|last2=Madjoindo|first2=A. Dt.|year=1959|title=Tambo Minangkabau dan Adatnya|publisher=Balai Pustaka|location=Jakarta}}</ref> walaupun budayonyo sangaik kuek diwarnai dek ajaran agamo [[Islam]]. Katiko [[Thomas Stamford Raffles]], malakukan ekspedisi ka pedalaman Minangkabau tampek kedudukan [[Kerajaan Pagaruyung]], sahinggo bapandapek bahsonyo Minangkabau tu adolah pusek tanago dan asal [[bangso Melayu]], nan kamudian panduduaknyo taseba laweh di Kepulauan Timur.<ref name="MalayIdentity2001">{{cite journal|last=Reid|first=Anthony|journal=Journal of Southeast Asian Studies|title=Understanding Melayu (Malay) as a Source of Diverse Modern Identities|volume=32|issue=3|year=2001|pages=295â€“313|url=|doi=10.1017/S0022463401000157}}</ref>

==Etimologi==
Namo Minangkabau barasa dari duo kato, minang jo kabau. Namo iko dikaikan jo suatu lagenda Minangkabau nan ado di dalam [[tambo]]. Dalam tambo dikatoan, pado suatu maso ado karajaan asiang nan tibo dari lauik untuak malakuan panakluakan. Untuak mancegah tajadinyo paparangan, masyarakaik satampek mangusulan untuak mangadu kabau. Pasukan asing itu manyatujuinyo, lalu manyadioan saikua kabau nan gadang, sadangkan masyarakaik satampek manyedioan saikua anak kabau nan lapa. Dalam paparangan, anak kabau nan lapa manyangko kabau gadang itu adolah induaknyo, dek itulah anak kabau itu langsuang balari mancari susu jo mananduak hinggo mancabiak-cabiak paruik kabau gadang tersebut. Kamanangan itu manginspirasi masyarakaik satempek mamakai namo ''Minangkabau'', nan barasa dari kalimaik "''manang kabau''". Salain itu, namo Minangkabau digunoan juo untuak manyabuik sabuah nagari, yaitu nagari Minangkabau, nan talatak di kacamatan Sungayang, kabupaten Tanah Data, provinsi Sumatera Barat.

Dalam catatan sajarah karajaan Majapahit, ''Nagarakretagama'' taun 1365 M, disabuikan namo '''Minangkabwa''' sabagai salah ciek dari nagari Malayu nan ditakluakannyo.

Sadangkan namo "Minang", alah disabuikan pulo dalam Prasasti Kaduduakan Bukik taun 682 Masehi nan babahaso Sansekerta. Dalam prasasti itu dinyatoan, pandiri karajaan Sriwijaya nan banamo ''Dapunta Hyang'' barangkek dari "Minanga".

==Asa usua==
Dari [[tambo]] nan ditarimo sacaro turun tamurun, mancaritoan bahasonyo niniak muyang urang Minangkabau barasa dari katurunan Iskandar Zulkarnain. Walau tambo itu indak tasusun sacaro ''sistematis'' jo labiah ka lagenda dibandiangan kanyataan.

Masyarakaik Minang marupoan bagian dari masyarakaik ''Deutro Melayu'' (Melayu Muda) nan malakuan migrasi dari daratan Chino Selatan ka pulau [[Sumatra|Sumatera]] sakitar 2.500-2.000 taun nan lalu. Dipakiroan kalompok masyarakaik iko masuak dari arah timur pulau Sumatera, manyusuri aliran sungai Kampar sampai ka dataran tinggi nan disabuik darek. Babarapo kawasan darek iko kamudian mambantuak samacam ''konfederasi'' banamo luhak atau dapek pulo disabuik Luhak nan Tigo, nan tadiri dari Luhak Limo Puluah, Luhak Agam, jo Luhak Tanah Data. Pado maso pomarintahan Hindia-Balando, daerah luhak iko manjadi daerah taritorial pamarintahan nan disabuikt ''afdeling'', dikapaloi dek saurang ''residen'' nan kok di urang Minang disabuik Tuan Luhak.

Samantaro itu, sairing jo patumbuahan jo pakambangan panduduak, masyarakaik Minangkabau manyeba ka kawasan darek nan lain sarato mambantuak babarapo kawasan manjadi kawasan rantau. Konsep rantau dek masyarakaik Minang marupoan suatu kawasan nan manjadi pintu masuak ka alam Minangkabau. Rantau bafungsi juo sabagai tampek mancari kahiduikan jo kawasan padagangan. Rantau di Minangkabau dikenal jo Rantau nan duo, tabagi dari Rantau di Hilia (kawasan pasisia timur) jo Rantau di Mudiak (kawasan pasisia barat).

Pado awalnyo panyabuikan urang Minang alun dibedoan jo urang Malayu, namun sajak abaik ka-19, panyabuikan Minang jo Malayu mulai dibedoan, mancaliak ka budayo matrilineal nan tatap batahan dibandiangan patrilineal nan dianuik dek masyarakaik Malayu pado umumnyo. Kamudian pangalompokan iko taruih balangsuang demi kapentingan sensus panduduak ataupun politik.

== Agamo ==
Masyarakaek Minang kini ko marupoan pemeluk agamo [[Islam]]. Agamo Islam diparkiroan masuak malalui kawasan pasisia timur, walaupun ado anggapan dari pasisia barat, tarutama pado kawasan Pariaman, namun kawasan ''Arcat'' (Aru dan Rokan) sarato Inderagiri nan barado pado pasisia timur juo lah manjadi kawasan palabuhan Minangkabau sajak dahulunyo, dan [[Batang Kampar]] maupun [[Batang Kuantan]] nan bahulu di kawasan padalaman Minangkabau manjadi sarana perhubungan terutamo untuk hubungan dagang. Hal ko jiko dikaikan jo sebutan ''Urang Siak'' nan marujuak kapado urang-urang nan ahli dan tekun dalam agamo Islam, masih tetap digunoan di dataran tinggi Minangkabau. 

Sabelum Islam ditarimo sacaro lueh, masyarakaek ko dari baberapo bukti arkeologis manunjukan pernah pulo mamaluak agamo [[Buddha]] tarutamo pado maso kerajaan [[Kerajaan Sriwijaya|Sriwijaya]], [[Kerajaan Dharmasraya|Dharmasraya]], sampai pado maso-maso pamerintahan [[Adityawarman]] dan anaknyo [[Ananggawarman]]. Kamudian parubahan struktur kerajaan jo munculnyo [[Kerajaan Pagaruyuang|Pagaruyuang]] nan lah manerapkan Islam dalam sistem pamerintahannyo, walau sampai abad ka-16, ''[[Suma Oriental]]'' masih mayabuik, dari tigo rajo Minangkabau hanyo saurang baru nan lah Islam.

== Bahaso ==
[[Bahaso Minang]] marupoan salah satu anak cabang bahaso Austronesia. Walau ado pabedaan pandapek mangenai hubungan bahaso Minang jo [[Bahaso Melayu]], ado nan maanggap bahaso nan dituturkan masyarakaek ko sabagai bagian dari dialek Melayu, karano banyaknyo kesamaan kosakata jo bantuak tuturan di dalamnyo, samantaro nan lain justru baranggapan bahaso ko marupoan bahaso mandiri nan babeda jo Melayu sarato ado pulo nan manyabuik bahaso Minang marupoan bahaso proto-Melayu.<ref>Simanjuntak, Mengantar, (1982), ''Aspek bahasa dan pengajaran'', Sarjana Enterprise.</ref><ref>Garry, J., Carl R., Rubino, G., (2001), ''Facts about the world's languages: an encyclopedia of the world's major languages, past and present'', H.W. Wilson, ISBN 0-8242-0970-2.</ref>

==Pakawinan==
Sistim matrilinial sabagai sistim kehidupan komunal nan dianut dek suku ko, manjadikan urusan perkawinan bukan hanyo masalah sapasang insan nan handak mambantuak kaluarga baru sajo. Tapi urusan ko manjadi urusan seluruh kaum kerabat dan anggota sukunyo. Perkawinan manampekkan istri pado status nan samo jo suaminyo, dimano istri marupoan pamagang warih dan harto pusako, anak nan lahia karano perkawinan manjadi anggota kaum sang istri. Jadi perkawinan manimbulkan tali kekerabatan nan dikenal jo:
* Tali kerabat mamak kamanakan
* Tali kerabat suku sako
* Tali kerabat induak bako anak pisang
* Tali kerabat andan pasumandan

Perkawinan nan ideal dalam alam pikiran urang Minangkabau adolah perkawinan antaro keluarga dakek, lazim disabuak ''pulang ka mamak'' atau ''pulang ka bako''.

Dalam adaik Minangkabau laki-laki tinggal di [[Rumah Gadang|rumah gadang]] pihak istrinyo, dimano dalam suku istrinyo dia disabuik juo jo ''sumando''. Penilaian terhadap sumando dalam kehidupan sahari-hari diantaronyo dikenal jo:
* Sumando bapak paja
* Sumando kacang miang
* Sumando lapiak buruak
* Sumando niniak mamak

==Kasenian==

Suku Minangkabau punyo babagai macam atraksi jo kesenian, sarupo tari-tarian nan biaso ditampilkan dalam pesta adaik maupun perkawinan. Diantaro tari-tarian tu misalnya tari pasambahan marupoan tarian nan dimainkan bamaksuik sabagai ucapan salamaik datang ataupun ungkapan raso hormat kapado tamu nan istimewa nan baru sajo sampai, salanjuiknyo tari piriang marupoan bantuak tarian jo gerak capek dari penarinyo sambia mamagang piring pado talapak tangan masing-masing, nan diiringi jo lagu nan dimainkan jo talempong dan saluang.

[[Silek]] marupoan suatu seni bela diri tradisional khas suku ko nan lah bakambang sajak lamo. Salain tu, adopulo tarian bacampua jo silek nan disabuik jo [[randai]]. Randai biasonyo diiringi jo nyanyian atau disabuik jua [[sijobang]]<ref name="Phillips">{{Cite book |last=Phillips|first=N.|title=Sijobang: sung narrative poetry of West Sumatra|publisher=Cambridge University Press|date=1981|id= ISBN 978-0-521-23737-6}}</ref>, dalam randai ko tadapek seni peran badasarkan skenario<ref name="Pauka">{{Cite book |last=Pauka|first=K.|title=Theater and martial arts in West Sumatra: Randai and silek of the Minangkabau|publisher=Ohio University Press|date=1998|id= ISBN 978-0-89680-205-6}}</ref>.

==Rujuakan==
{{Reflist|2}}

== Pautan lua ==
* {{id}} [http://groups.google.com/group/RantauNet RantauNet], milis komunitas Minangkabau yang pertama dan terbesar (sejak 1993).
* {{id}} [http://www.cimbuak.net Cimbuak.net], komunitas virtual masyarakat Minangkabau di dunia maya.
* {{id}} [http://www.kaskus.co.id/forumdisplay.php?f=156 Kaskus Regional Minang], komunitas daring masyarakat Minangkabau di [[Kaskus]].
* {{id}} [http://www.minangforum.com/ MinangForum.Com], forum komunitas masyarakat Minangkabau.
{{Commonscat|Minangkabau}}

[[Kategori:Minangkabau]]
