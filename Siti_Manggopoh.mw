{{Infobox person
| name        = Siti Manggopoh
| image       = [[File:Siti Manggopoh statue.JPG|175px]] 
| alt         = 
| caption     = Patuang Siti Manggopoh di Simpang Gudang, Lubuak Basuang
| birth_name  = 
| birth_date  = <!-- {{Birth date and age|||}}-->1880
| birth_place = {{negara|Balando}} [[Manggopoh, Lubuk Basung, Agam|Manggopoh]], [[Hindia-Balando]]
| death_date  = <!-- {{Death date and age|YYYY|MM|DD|YYYY|MM|DD}} (tanggal meninggal diikuti tanggal lahir) -->1960 (umua 80)
| death_place = 
| nationality = {{negara|Indonesia}} [[Indonesia]]
| other_names =  
| alma_mater  = 
| occupation  = 
| known_for   = Pajuang kamardekaan Indonesia
| religion    = [[Islam]]
| spouse      = 
| children    = Dalima
| parents     = 
}}
'''Siti Mangopoh''' (laia taun 1880 - maningga taun 1960 pado umua 80) adolah surang pajuang padusi dari [[Manggopoh, Lubuak Basuang, Agam|Manggopoh, Agam]], [[Sumatera Barat]]. Pado taun 1908, baliau malakuan palawanan kapado kabijakan ekonomi [[Balando]] malalui pajak pitih (''balastiang'') nan disabuik jo [[Parang Balastiang]]. Paraturan ''balastiang'' dianggap batantangan jo [[adaik Minangkabau]]. Sabab tanah adolah kapunyoan komunal atau kaum di [[Minangkabau]]. 

Pado tanggal 16 Juni 1908, Balando sangek kawalahan mahadok-i tokoh padusi Minangkabau ko, sahinggo mamintak bantuan ka tantara Balando nan ado di lua [[nagari]] [[Manggopoh, Lubuak Basuang, Agam|Manggopoh]]. 

Jo siasaik nan diatur sadamikian rupo dek Siti, baliau jo pasukannyo bahasil manewasan 53 urang sardadu panjago benteang. Sabagai padusi, Siti Manggopoh cukuik mandiri nan indak tagantuang kapado urang lain. Baliau mamanfaatan naluri kepadusiannyo sacaro cerdas untuak mancari informasi tantang kakuatan Balando tanpa hanyuik dibuai rayuan mareka. Ia pernah mangalami konflik batin katiko ka maadoan panyarbuan ka benteang Balando. Konflik batin tu adolah antaro raso kaibuan nan dalam kapado anaknyo nan sadang arek manyusu di satu pihak jo panggilan jiwa untuak malapehan rakyaik dari kazaliman Balando di pihak lain. Namun baliau capek kalua dari situ jo mamanangan panggilan jiwanyo untuak mambantu rakyaik. Tangguang jawabnyo sabagai ibu dilaksanaan baliak sasudah malakuan panyarangan. Bahkan anaknyo, Dalima, baliau bawo malarian diri ka [[hutan]] salamo 17 hari lalu salanjuiknyo dibao pulo katiko baliau ditangkok sarato dipanjaro 14 bulan di [[Lubuak Basuang, Agam]], 16 bulan di [[Kota Pariaman|Pariaman]], sarato 12 bulan di [[Kota Padang|Padang]]. Mungkin karano anaknyo masih ketek atau karano alasan lainnyo, akhianyo Siti Manggopoh dibebasan. Namun suaminyo dibuang ka [[Kota Manado|Manado]].

== Pautan lua ==
* {{id}} [http://www.sufiz.com/kisah-mujahid/siti-manggopoh-singa-betina-dari-sumatera-barat.html "Siti Manggopoh, Singa Betina dari Sumatera Barat"], ''KISAH TELADAN SUFI''

{{lifetime|1880|1960|}}

{{DEFAULTSORT:Manggopoh, Siti}}
[[Kategori:Pajuang kamardekaan Indonesia]]
[[Kategori:Tokoh Minangkabau]]
[[Kategori:Tokoh dari Agam]]

{{indo-bio-stub}}
