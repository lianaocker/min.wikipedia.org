'''Gubernur''', adolah jabatan politik di [[Indonesia]]. Gubernur marupokan kapalo daerah untuak wilayah [[provinsi]]. 

Kato "gubernur" buliah baasa dari [[bahaso Portugih]] "''governador''", [[bahaso Spanyol]] "''gobernador''", atau [[bahaso Ulando]] "''gouverneur''". Bantuak Ulando iko sarupo jo bantuak [[bahaso Parancih]] jo arati harafiahnyo adolah "pamimpin", "panguaso", atau "nan mamarintah".

Gubernur dipiliah basamo wakianyo dalam ciek paket pasangan nan dipiliah sacaro lansuang dek rakyat di provinsi satampek untuak maso jabatan 5 tahun, sainggo dalam hal iko gubernur batangguang jawab kapado [[rakyat]]. Gubernur tapiliah kudian dilantiak dek [[Presiden]], dan buliah juo dilantiak dek [[Menteri dalam negeri|Mendagri]] ateh namo Presiden. Salain itu, gubernur juo bakaduduakan sabagai wakia pamarintah pusek di wilayah provinsi basangkuikan, sainggo dalam hal iko, gubernur batangguang jawab kapado presiden. Dan kawenangan gubernur diatur dalam UU No 32 Tahun 2004 dan PP No 19 Tahun 2010.

Pado dasanyo, gubernur punyo tugeh dan wewenang mamimpin panyalanggaroan pamarintahan daerah manuruik kabijakan nan ditetapkan basamo [[DPRD]] provinsi. 

Gubernur bukanlah atasan [[bupati]] atau [[wali kota]], namun hanyo sabateh mambina, mangawasi, jo mangkoordinasi panyalanggaroan pamarintahan daerah [[kabupaten]]/[[kota]]. Hubuangan pamarintah provinsi jo pamarintah kabupaten dan kota bukan subordinat, dimano masiang-masiang pamarintahan daerah tasabuik mangatur dan manguruih surang urusan pamarintahan manuruik asas otonomi jo tugeh pambantuan.

== Caliak pulo ==
* [[Provinsi]]
* [[Kabupaten]] atau [[Kota]]
* [[Kecamatan]]
* [[Kelurahan]] atau [[Desa]]

[[Kategori:Gubernur| ]]
[[Kategori:Kapalo wilayah administratif di Indonesia]]
{{politik-stub}}
