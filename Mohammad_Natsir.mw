'''Mohammad Natsir''' ({{lahiamati|[[Alahan Panjang, Lembah Gumanti, Solok|Alahan Panjang]], [[kabupaten Solok|Solok]], [[Sumatera Barat]]|17|7|1908|[[Daerah Khusus Ibukota Jakarta|Jakarta]]|6|2|1993}}) adolah surang tokoh Islam jo politisi tanamo Indonesia. Inyo pun marupoan [[Dafta Perdana Menteri Indonesia|perdana menteri]] Indonesia nan kalimo.

Natsir mulai mampalajari ajaran Islam nan babana-bana mandalam sasudah pindah dari tampaik kalahiarannyo di [[Solok]], [[Sumatera Barat]] ka [[Bandung]] untuk basikola di sinan. Tulisan-tulisannya mulai ditabikan sajak 1929, dan pado maso 1930-an inyo manulih babarapo makalah na batema Islami. Inyo masuak dunia politik pado patangahan 1930-an, paranannyo taruih batambah maningkek diantaro partai-partai Islam. Pado 5 September 1950, inyo tapiliah manjadi perdana menteri, dan jabatan tu dipaciknyo sampai 26 April 1951. Salapeh indak manjabat lai, inyo acok bana mausaoan upayo paningkatan paran Islam jo otonomi daerah di Indonesia. Inyo nan mandukuang garakan [[PRRI]] lalu dipanjaro sajak taun 1962 dek pamarintah karano tatuduah nak mambarontak. Natsir dilapehan taun 1966 sasudah [[Orde Baru]] bakuaso, tapi inyo taruih sajo basikap kritis taadok pamarintah, nan akianyo mambuek inyo dilarang pai ka lua nagari.

Natsir banyak manulih tantang Islam, mancapai total 45 buku jo baratuih-ratuih artikel. Inyo mamandang Islam adolah bagian hakiki dari budayo Indonesia dan maraso kacewa taadok caro pamarentahan [[Sukarno]] jo [[Suharto]] manangani agamo. Inyo mandapek tigo gala doktorat samaso iduiknyo, ciek dari Lebanon dan duo dari Malaysia. Pado 10 November 2008, Natsir diangkek manjadi salah surang [[Dafta Pahlawan Nasional Indonesia|pahlawan nasional]].
