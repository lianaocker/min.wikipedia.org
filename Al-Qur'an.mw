{{Islam}}
'''Al-Qur’ān''' (Tulisan Arab: القرآن) atau "Kura-an" adolah kitab suci agamo [[Islam]] nan barasa dari Allah Ta'ala, ditarimo dek Nabi [[Muhammad]] malalui Malaikaik [[Jibril]]. Alquran ko diparuntuakkan untuk sakalian sidang manusia nan diumanekkan ka Nabi Muhammad, panutuik sakalian nabi. Picayo kapado kitab Alquran tamasuak [[Rukun Iman|rukun iman]] nan katigo di dalam kayakinan Umat Islam.

== Etimologi ==
[[File:Quran cover.jpg|thumb|left|210px|Al-Qur'an]]
Ditinjau dari suduik pandang bahaso, Al-Qur’an tu asanyo dari bahaso Arab nan aratinyo "bacoan" atau "dibaco baulang-ulang". Kato Al-Qur’an marupoan bantuak kato benda dari kato karajo ''qara'a'' nan aratinyo mambaco. Pamakaian kato ko dapek pulo ditamui di dalam surek Al-Qur'an ayat 17 jo 18 Surah Al-Qiyamah nan aratinyo:
:"''Sasungguhnyo mangumpuaan Al-Qur’an (di dalam dado angku) jo (manatokkan) bacoannyo (pado lidah angku) itu adolah tangguangan Allah SWT. (Dek karano itu) kalau Allah SWT alah mambacoannyo, andaklah angku ikuikkan {amalan} bacaannyo''". (QS. 75:17 jo 75:18)

== Terminologi ==
[[Berkas:Quran cover.jpg|200px|left|thumb| Sebuah sampul dari mushaf Al-Qur'an.]]
Dr. Subhi Al Salih mandefinisikan Al-Qur'an sabagai barikuik: 

''“Kalam Allah SWT nan marupoan [[mukjizat]] nan diturunkan kapado Nabi Muhammad SAW jo ditulih di mushaf sarato diriwayatkan jo [[mutawatir]], mambaconyo tamasuak [[ibadah]]”.''

Adopun Muhammad Ali ash-Shabuni mandefinisikan Al-Qur'an sabagai barikuik: 

''"Al-Qur'an adolah firman Allah nan tiado tandingannyo, diturunkan kapado Nabi Muhammad SAW panutuik para [[Nabi]] jo [[Rasul]], jo parantaro [[Malaikat Jibril]] a.s. jo ditulih pado mushaf-mushaf nan kamudian disampaikan kapado kito sacaro [[mutawatir]], sarato mambaco jo mampalajarinyo marupoan [[ibadah]], nan dimulai jo surat [[Al-Fatihah]] jo ditutuik jo surat [[An-Nas]]"''	

Jo definisi tasabuik di ateh sabagaimano [[Muslim]] picayo, firman Allah nan diturunkan kapado Nabi salain Nabi Muhammad SAW, tido dinamokan Al-Qur’an bak cando [[Kitab Taurat]] nan diturunkan kapado umaik [[Nabi Musa]] AS atau [[Kitab Injil]] nan diturunkan kapado umaik [[Nabi Isa]] AS. Demikian pulo firman Allah nan diturunkan kapado Nabi Muhammad SAW nan mambaconyo tido dianggap sabagai [[ibadah]], bak cando [[Hadits Qudsi]], tido tamasuak Al-Qur’an.

== Namo-Namo Lain Al-Qur'an ==
{{Main|Namo lain Al-Qur'an}}
Dalam Al-Qur'an surang ado babarapo ayat nan manyaratokan namo lain nan digunokan untuak marujuak kapado Al-Qur'an itu surang. Barikuik adolah namo-namo tasabuik jo ayat nan manyabuikannyo:

* Al-Kitab QS(2:2),QS (44:2) 
* Al-Furqan (pambedo bana salah): QS(25:1) 
* Adz-Dzikr (pambari paringatan): QS(15:9) 
* Al-Mau'idhah (palajaran/nasihaik): QS(10:57) 
* Al-Hukm (aturan/hukum): QS(13:37) 
* Al-Hikmah (bijaksano): QS(17:39) 
* Asy-Syifa' (ubek/panyihaik): QS(10:57), QS(17:82) 
* Al-Huda (patunjuak): QS(72:13), QS(9:33) 
* At-Tanzil (nan diturunkan): QS(26:192) 
* Ar-Rahmat (karunia): QS(27:77) 
* Ar-Ruh (ruh): QS(42:52) 
* Al-Bayan (panarang): QS(3:138) 
* Al-Kalam (ucapan/firman): QS(9:6) 
* Al-Busyra (kaba sanang): QS(16:102) 
* An-Nur (cahayo): QS(4:174) 
* Al-Basha'ir (padoman): QS(45:20)
* Al-Balagh (panyampaian/kaba) QS(14:52)
* Al-Qaul (pakatoan/ucapan) QS(28:51)

==Struktur jo Pambagian Al-Qur'an ==

===Surat, Ayat, jo Ruku'===
Al-Qur'an tadiri dari 114 bagian nan dikana jo namo [[surah]] (surek) jo 6236 ayat. Satiok surah  tadiri dari babarapo ayat, di mano surat tapanjang jo 286 ayat adolah [[surah Al Baqarah]] jo nan tapendek hanyo punyo 3 ayat yakni [[surah Al Kautsar]], An-Nasr jo Al-‘Așr. Surah-surah nan panjang tabagi lagi ateh sub bagian lai nan disabuik ruku' nan mambahas tema atau topik tatantu.

===Makkiyah jo Madaniyah===
Sadangkan manuruik tampek diturunkannyo, satiok surah dapek tabagi ateh surah-surah [[Makkiyah]] (surat [[Mekkah]]) jo [[Madaniyah]] (surat [[Madinah]]). Pambagian iko badasakan tampek jo wakatu panurunan surat jo ayat tatantu di mano surat-surat nan turun sabalun Rasulullah SAW [[hijrah]] ka [[Madinah]] digolongkan surat Makkiyah sadangkan salapehnyo tagolong surah Madaniyah. 

Surat nan turun di Makkah pado umumnyo suratnyo pendek-pendek, manyangkuik prinsip-prinsip kaimanan jo akhlaq, panggilannyo ditujukan kapado manusia. Sadangkan nan turun di Madinah pado umumnyo suratnyo panjang-panjang, manyangkuik aturan-aturan nan mangatur hubungan sasaurang jo Tuhan atau sasaurang jo lainnyo (syari'ah).

===Juz jo Manzil===

Dalam skema pambagian lain, Al-Qur'an juo tabagi manjadi 30 bagian jo panjang nan samo nan dikana jo namo ''juz''. Pambagian iko untuak mamudahkan mareka nan nio manyalasaikan bacoan Al-Qur'an dalam 30 hari (ciek bulan). Pambagian lain yakni manzil mamacah Al-Qur'an manjadi 7 bagian jo tujuan panyalasaian bacoan dalam 7 hari (ciek minggu). Kaduo jinih pambagian iko indak punyo hubuangan jo pambagian subjek bahasan tatantu.

===Manuruik panjangnyo Al-Qur'an===
Kamudian dari segi panjang-pendeknyo, surah-surah nan ado di dalam Al-Qur’an tabagi manjadi ampek bagian, yaitu:
* As Sab’uththiwaal (tujuah surah nan panjang). Yaitu Surah [[Al-Baqarah]], [[Ali Imran]], [[An-Nisaa’]], [[Al-A’raaf]], [[Al-An’aam]], [[Al Maa-idah]] jo [[Surah Yunus|Yunus]]
* Al Miuun (saratuih ayat labiah), sarupo [[Surah Hud|Hud]], [[Surah Yusuf|Yusuf]], [[Surah Mu’min|Mu'min]] jo sabagainyo
* Al Matsaani (kurang saketek dari saratuih ayat), sarupo [[Surah Al Anfaal|Al-Anfaal]], [[Surah Al Hijr|Al-Hijr]] jo sabagainyo
* Al Mufashshal (surah-surah pendek), sarupo [[Adh Dhuha|Adh-Dhuha]], [[Al-Ikhlas]], [[Al-Falaq]], [[An-Nas]] jo sabagainyo

==Sijarah Al-qur'an hinggo Babantuak Mushaf==
===Al-Qur'an Diturunkan===
===Panulihan Al-Qur'an jo Pakambangannyo===
====Pangumpulan Al-Qur'an Maso Rasulullah SAW====
====Pangumpulan Al-Qur'an Maso Khulafaur Rasyidin====
=====Maso Abu Bakar=====
=====Maso Usman bin Affan=====

==Upayo Panarjamahan jo Panafsiran==
Upayo-upayo untuak mangatahui isi jo mukasik Al Qur'an alah mahasiakan proses panarjamahan (literal) jo panafsiran (labiah dalam, mangupeh makno) dalam babagai bahaso. Namun damikian hasia usaho tasabuik dianggap sabateh usaho manusia jo bukan usaho untuak manduplikasi atau manggantikan teks nan asli dalam bahaso Arab. Posisi tarjamahan jo tafsir nan dihasiakan indak samo jo Al-Qur'an itu surang.

===Tarjamahan===
Tarjamahan Al-Qur'an adolah hasia usaho panarjamahan sacaro literal teks Al-Qur'an nan indak dibarengi jo usaho interpretasi labiah jauah. Tarjamahan sacaro literal indak buliah dianggap sabagai arti sasungguahnyo dari Al-Qur'an. Sabab Al-Qur'an manggunokan suatu lafazh jo babagai gaya untuak suatu makasuik nan bavariasi; kadang-kadang untuak arati hakiki, kadang-kadang pulo untuak arati ''majazi'' (kiasan) atau arati jo makasuik lainnyo. 

Tarjamahan dalam bahaso Indonesia di antaronyo dilaksanakan dek:
# ''Al-Qur'an dan Terjemahannya'', dek [[Kamantarian Agamo Republik Indonesia]], ado duo edisi revisi, yaitu tahun 1989 jo 2002
# ''Terjemah Al-Qur'an'', dek [[Mahmoed Joenoes|Prof. Mahmud Yunus]]
# ''An-Nur'', dek [[Muhammad Hasbi|Prof. Dr. T.M. Hasbi Ash-Siddieqy]]
# ''Al-Furqan'', dek [[Ahmad Hassan|A. Hassan]] guru [[Persatuan Islam]]

Tarjamahan dalam bahaso Inggirih antaro lain:
# ''The Holy Qur'an: Text, Translation and Commentary'', dek [[Abdullah Yusuf Ali]]
# ''The Meaning of the Holy Qur'an'', dek [[Marmaduke Pickthall]]

Tarjamahan dalam bahaso daerah Indonesia di antaronyo dilaksanakan dek:
# Qur'an Kejawen (bahaso Jawa), dek Kemajuan Islam Jogyakarta
# Qur'an Suadawiah (bahaso Sunda)
# Qur'an bahaso Sunda dek K.H. Qomaruddien
# Al-Ibriz (bahaso Jawa), dek K. Bisyri Mustafa Rembang
# Al-Qur'an Suci Basa Jawi (bahaso Jawa), dek [[Muhammad Adnan|Prof. K.H.R. Muhamad Adnan]]
# Al-Amin (bahaso Sunda)
# Tarjamahan Al-Qur'an dalam bahaso Bugih (huruf lontara), dek KH Abdul Muin Yusuf (Pimpinan Pondok Pesantren Al-Urwatul Wutsqaa Benteng Sidrap Sulsel)

===Tafsir===
{{Utama|Tafsir al qur'an}}
Upayo panafsiran Al-Qur'an alah bakambang sajak samaso hiduiknyo Nabi Muhammad, sangkek para sahabat tingga mananyoan kapado sang Nabi jikok mamaraluan panjalehan ateh ayat tatantu. Kamudian sasudah wafaiknyo Nabi Muhammad hinggo kini usaho manggali labiah dalam ayat-ayat Al-Qur'an taruik balanjuik. Pandakekan (metodologi) nan digunokan beragam pulo, bamulo dari metode analitik, tematik, hinggo pabandiangan antar ayat. Corak nan dihasiakan baragam pulo, ado tafsir jo corak sastra-bahaso, sastra-budayo, filsafat jo teologis bahkan corak ilmiah.

==Adab tahadok Al-Qur'an==

Ado duo pandapek manganai hukum manyantuah Al-Qur'an tahadok sasurang nan sadang junub, padusi haid jo nifas. Pandapek partamo mangatokan baso jikok sasurang sadang dalam kondisi tasabuik indak buliah manyantuah Al-Qur'an sabalun basuci. Sadangkan pandapek kaduo mengatokan buliah jo sah sajo untuak manyantuah Al-Qur'an, dek karano indak ado dalil nan kuek.<ref>www.almanhaj.or.id [http://www.almanhaj.or.id/content/2418/slash/0 Hukum Menyentuh Atau Memegang Al-Qur'an Bagi Orang Junub, Wanita Haid Dan Nifas] (diakses pada 8 Juli 2010)</ref>

===Pandapek Partamo===

Sabalun manyantuah sabuah mushaf Al-Qur'an, surang Muslim dianjurkan untuak manyucian dirinyo talabiah dulu jo [[bawudhu]]. Hal iko badasakan tradisi jo interpretasi sacaro literal dari [[surat Al Waaqi'ah]] ayat 77 hinggo 79.{{br}}
:Tajamahannyo antaro lain:56-77. ''Sasungguahnyo Al-Qur'an iko adolah bacoan nan amaik mulia, 56-78. pado kitab nan tapaliharo (Lauhul Mahfuzh), 56-79. indak manyantuahnyo kacuali urang-urang nan disucikan.'' ({{quran-usc|56|77}}-{{quran-usc|56|79}})
Panghormatan tahadok teks tatulih Al-Qur'an adolah salah satu unsur utamo kapicayoan bagi sabagian gadang Muslim. Mareka picayo baso panghinoan sacaro sangajo tahadok Al Qur'an adolah sabuah bantuak panghinoan serius tahadok sasuatu nan [[suci]]. Badasakan [[hukum]] pado babarapo nagara bapanduduak mayoritas Muslim, hukuman untuak hal iko dapek barupo pinjaro kuruangan dalam waktu nan lamo jo bahkan ado nan manarapkan [[hukuman mati]].

===Pandapek Kaduo===

Pandapek kaduo mangatokan baso nan dimukasuik dek surat Al Waaqi'ah di ateh iolah: "Indak ado nan dapek manyantuah Al-Qur’an nan ado di [[Lauh Mahfuzh|Lauhul Mahfudz]] sabagaimano ditagehan dek ayat nan sabalunnyo (ayat 78) kacuali para Malaikat nan alah disucikan dek Allah." Pandapek iko adolah tafsir dari [[Ibnu Abbas]] jo lain-lain sabagaimano alah ditarangkan dek [[Al-Hafidzh Ibnu Katsir]] di tafsirnyo. Bukanlah nan dimukasuik baso indak buliah manyantuah atau mamacik Al-Qur’an kacuali urang nan barasiah dari hadats gadang jo hadats ketek. 

Pandapek kaduo iko manyatokan baso jikalau memang bana damikian mukasuiknyo tentang firman Allah di ateh, mako aratinyo ka manjadi: Indak ado nan manyantuah Al-Qur’an kacuali mareka nan suci/barasiah, yakni jo bantuak faa’il (subjek/palaku) bukan maf’ul (objek). Kanyatoannyo Allah bafirman : Indak ado nan manyantuahnyo (Al-Qur’an) kacuali mareka nan alah disucikan, yakni jo bantuak maf’ul (objek) bukan sabagai faa’il (subjek).

“Indak ado nan manyantuah Al-Qur’an kacuali urang nan suci” <ref>Shahih riwayat Daruquthni dari jalan Amr bin Hazm. Dan dari jalan Hakim bin Hizaam diriwayatkan oleh Daruquthni, Hakim, Thabrani di kitabnya Mu’jam Kabir dan Mu’jam Ausath dan lain-lain. Dan dari jalan Ibnu Umar diriwayatkan oleh Daruquthni dan lain-lain. Dan dari jalan Utsman bin Abil Aash diriwayatkan oleh Thabrani di Mu’jam Kabir dan lain-lain. Irwaa-ul Ghalil no. 122 oleh Syaikhul Imam Al-Albani. Beliau telah mentakhrij hadits di atas dan menyatakannya shahih.</ref> Nan dimaksuik dek hadits di ateh iolah : Indak ado nan manyantuah Al-Qur’an kacuali urang mu’min, karano urang mu’min itu suci indak najis sabagaimano sabda Muhammad. “Sasungguahnyo urang mu’min itu indak najis”<ref>Shahih riwayat Bukhari, Muslim, Abu Dawud, Tirmidzi, Nasa’i, Ibnu Majah, Ahmad dan lain-lain dari jalan Abu Hurairah, ia berkata : “Rasulullah Shallallahu ‘alaihi wa sallam pernah menjumpaiku di salah satu jalan dari jalan-jalan yang ada di Madinah, sedangkan aku dalam keadaan junub, lalu aku menyingkir pergi dan segera aku mandi kemudian aku datang (menemui beliau), lalu beliau bersabda, “Kemana engkau tadi wahai Abu Hurairah?” Jawabku, “Aku tadi dalam keadaan junub, maka aku tidak suka duduk bersamamu dalam keadaan tidak bersih (suci)”. Maka beliau bersabda, “Subhanallah! Sesungguhnya orang mu’min itu tidak najis” (Dalam riwayat yang lain beliau bersabda, “Sesungguhnya orang muslim itu tidak najis”).</ref>

==Hubuangan jo Kitab-Kitab nan lain==
{{Main|Hubuangan Al-Qur'an jo kitab lain}}
Bakaitan jo adonyo kitab-kitab nan dipicayo diturunkan kapado nabi-nabi sabalun Muhammad SAW dalam agamo Islam ([[Taurat]], [[Zabur]], [[Injil]], Shuhuf), Al-Qur'an dalam babarapo ayatnyo managehan posisinyo tahadok kitab-kitab tasabuik. Barikuik iko adolah panyatoan Al-Qur'an nan tantunyo manjadi doktrin bagi umaik Islam manganai hubuangan Al-Qur'an jo kitab-kitab tasabuik:
* Baso Al-Qur'an manuntuik umaik Islam untuak picayo jo eksistensi kitab-kitab tasabuik. QS(2:4) 
* Baso Al-Qur'an diposisikan sabagai pambatua jo batu ujian (verifikator) bagi kitab-kitab sabalunnyo. QS(5:48)
* Baso Al-Qur'an manjadi referensi untuak mahilangan pasalisiahan pandapaik antaro umaik-umaik rasul nan babedo. QS(16:63-64)
* Baso Al-Qur'an maluruihan sijarah. Dalam Al-Qur'an tadapek carito-carito manganai kaum dari rasul-rasul tadahulu, juo babarapo bagian manganai kahiduikan para rasul tasabuik. Carito tasabuik pado babarapo aspek penting babedo jo versi nan ado pado teks-teks lain nan dipunyo baiak dek [[Yahudi]] atau [[Kristen]].

==Rujuakan==
{{reflist}}

==Daftar pustako==

*{{Cite book| ref = harv| edition = Second| publisher = University Of Chicago Press| isbn = 978-0-226-70286-5| last = Rahman| first = Fazlur| title = Major Themes of the Qur'an| year = 2009| authorlink= Fazlur Rahman| origyear=1989}}
*{{Cite book | last=Allen | first=Roger | title=An Introduction to Arabic literature | year=2000 | publisher=Cambridge University Press | isbn=978-0-521-77657-8}}
*{{Cite book|last = Corbin|first = Henry|authorlink = Henry Corbin|coauthors = |title = History of Islamic Philosophy, Translated by Liadain Sherrard, [[Philip Sherrard]]|publisher = London; Kegan Paul International in association with Islamic Publications for The Institute of Ismaili Studies |year = 1993 (original French 1964)|isbn = 978-0-7103-0416-2}}
*{{Cite book | last=Esposito | first=John | authorlink=John Esposito | coauthors=Yvonne Yazbeck Haddad | title=Muslims on the Americanization Path? | year=2000 | publisher=Oxford University Press | isbn=978-0-19-513526-8}}
*{{Cite book | last=Kugle | first=Scott Alan | title=Rebel Between Spirit And Law: Ahmad Zarruq, Sainthood, And Authority in Islam | publisher=Indiana University Press| year=2006 | isbn=978-0-253-34711-4}}
*{{Cite book | last=Mahfouz | first=Tarek | title=Speak Arabic Instantly | publisher= Lulu Press, Inc. | year=2006 | isbn=978-1-84728-900-1}}
*{{Cite book |last=Nasr |first=Seyyed Hossein | authorlink= | title=Islam: Religion, History, and Civilization | publisher=HarperSanFrancisco | edition= | year=2003 | isbn=978-0-06-050714-5}}
*{{Cite encyclopedia|last=Nasr |first=Seyyed Hossein | authorlink= | title=Qurʾān|year=2007| encyclopedia=Encyclopædia Britannica Online | location=|publisher=|url=http://www.britannica.com/eb/article-68890/Quran}}
*{{Cite book |last=Peters |first=Francis E. | authorlink= | title=The Monotheists: Jews, Christians, and Muslims in Conflict and Competition | publisher=Princeton University Press | edition= | year=2003 | isbn=978-0-691-12373-8}}
*{{Cite journal | last=Peters | first=F. E. | authorlink=F. E. Peters | title=[[The Quest of the Historical Muhammad (Peters)|The Quest of the Historical Muhammad]] | journal=[[International Journal of Middle East Studies]] |year=1991}}
*{{Cite book | last = Tabatabae | first = Sayyid Mohammad Hosayn | authorlink = Allameh Tabatabaei | title = [[Tafsir al-Mizan]]| publisher = | year =  }}
*{{Cite book | last = Tabatabae | first = Sayyid Mohammad Hosayn | authorlink =  | title = The Qur'an in Islam: Its Impact and Influence on the Life of Muslims | publisher = Routledge| year = 1988| isbn =978-0-7103-0266-3}}
*{{Cite book | last = Wild | first = Stefan | authorlink = | title = The Quʼran as Text | publisher = Brill| year = 1996| isbn =978-90-04-09300-3}}

== Bacaan lanjuik ==

{{refbegin|2}}

===Panarjamahan===
*{{Cite book| edition = Reissue| publisher = Oxford University Press| isbn = 0199535957| author = M. A. S. Abdel Haleem| title = The Qur'an| year = 2008| authorlink=Muhammad Abdel-Haleem}}
*{{Cite book| publisher = Penguin Classics| isbn = 978-0-14-310588-6| last = Khalidi| first = Tarif| title = The Qur'an: A New Translation| year = 2009| authorlink=Tarif Khalidi}}

===Tulisan panganalan===
*[[Neal Robinson|Robinson, Neal]], ''Discovering the Qur'an'', Georgetown University Press, 2002. ISBN 978-1-58901-024-6
*[[Michael Sells|Sells, Michael]], ''Approaching the Qur'ān: The Early Revelations,'' White Cloud Press, Book & CD edition (November 15, 1999). ISBN 978-1-883991-26-5
*{{Cite book| publisher = Edinburgh University Press| isbn = 978-0-7486-0597-2| last = Bell| first = Richard| coauthors = William Montgomery Watt| title = Bell's introduction to the Qurʼān| year = 1970| authorlink=Richard Bell (Arabist)}}
*{{Cite book| edition = Second| publisher = University Of Chicago Press| isbn = 978-0-226-70286-5| last = Rahman| first = Fazlur| title = Major Themes of the Qur'an| year = 2009| authorlink= Fazlur Rahman| origyear=1989}}

===Tafsir Quran tradisional===
*[[Al-Tabari]], ''Jamiʿ al-bayān ʿan taʾwil al-Qurʾān'', Cairo 1955–69, transl. J. Cooper (ed.), ''The Commentary on the Qurʾān'', Oxford University Press, 1987. ISBN 978-0-19-920142-6

===Kajian spesifik===
*Stowasser, Barbara Freyer – ''Women in the Qur'an, Traditions, and Interpretation'', Oxford University Press; Reprint edition (June 1, 1996), ISBN 978-0-19-511148-4
*Gibson, Dan (2011). ''Qur’anic Geography: A Survey and Evaluation of the Geographical References in the Qur’an with Suggested Solutions for Various Problems and Issues''. Independent Scholars Press, Canada. ISBN 978-0-9733642-8-6.
*{{Cite book| publisher = Cambridge University Press| isbn = 978-0-521-36470-6| last = McAuliffe| first = Jane Dammen| title = Qurʼānic Christians : an analysis of classical and modern exegesis| location = New York| year = 1991| authorlink=Jane Dammen McAuliffe}}

===Pambahasan literal===
* {{Cite book| edition = First| publisher = UK Islamic Academy| isbn = 1-872531-65-2| author = M. M. Al-Azami | title = The History of The Qur'anic Text: From Revelation to Compilation: A Comparative Study with the Old and New Testaments| year = 2003| authorlink=M. M. Al-Azami}}
*[[Gunter Luling]]. A challenge to Islam for reformation: the rediscovery and reliable reconstruction of a comprehensive pre-Islamic Christian hymnal hidden in the Koran under earliest Islamic reinterpretations. New Delhi: Motilal Banarsidass Publishers 2003. (580 Seiten, lieferbar per Seepost). ISBN 978-81-208-1952-8
*[[Christoph Luxenberg|Luxenberg, Christoph]] (2004). ''[[The Syro-Aramaic Reading Of The Koran|The Syro-Aramaic Reading Of The Koran: a contribution to the decoding of the language of the Koran]]'', Berlin, Verlag Hans Schiler, 1 May 2007 ISBN 978-3-89930-088-8
*[[Gerd R. Puin|Puin, Gerd R.]]. "Observations on Early Quran Manuscripts in Sana'a," in ''The Qurʾan as Text'', ed. Stefan Wild, E. J. Brill 1996, pp.&nbsp;107–111.
*[[John Wansbrough|Wansbrough, John]]. ''Quranic Studies'', Oxford University Press, 1977

===Ensiklopedia===
*{{Cite book| edition = 1st| publisher = Brill Academic Publishers| isbn = 978-90-04-11465-4| others = Jane Dammen McAuliffe et al. (eds.)| title = [[Encyclopaedia of the Qur'an]] | date = 2001–2006}}
*{{Cite book| edition = 1st| publisher = Routledge| isbn = 978-0-415-77529-8| others = Oliver Leaman et al. (eds.) | title = The Qur'an: An Encyclopedia| year = 2005}}
*{{Cite book| edition = 1st| publisher = Center for Islamic Sciences| isbn = 978-1-926620-00-8| others = Muzaffar Iqbal et al. (eds.)| title = The Integrated Encyclopedia of the Qur’an| date = 2013-01|url=http://www.iequran.com}}

===Jurnal akademik===
*{{Cite journal| issn = 1465-3591| publisher= [[School of Oriental and African Studies]] | title = [[Journal of Qur'anic Studies]] / Majallat al-dirāsāt al-Qurʹānīyah| date = 1999–present}}
*{{cite journal | date=2006–present |title=Journal of Qur'anic Research and Studies |location=Medina, Saudi Arabia| publisher=King Fahd Qur'an Printing Complex| url=http://jqrs.qurancomplex.gov.sa/en/}}

{{refend}}

==Caliak pulo==
* [[Abu Bakar]]
* [[Surah]]
* [[Nabi Islam]]
* [[Majlis Tilawah Al Quran Peringkat Antarabangsa]]

==Pautan lua==
{{wikiportal|Al Qur'an}}
{{Commons|Qur'an}}
{{Wikisource|Al-Qur'an}}

* {{en}} [http://al-quran.info Al-Quran] proyek dalam 140+ bahasa (termasuk bahasa Indonesia 'Indonesian Ministry of Religious Affairs', 'Jalal al-Din al-Mahalli and Jalal al-Din al-Suyuti' dan 'Muhammad Quraish Shihab et al.')
* [http://www.quran.com/1 Teks Al-Qur'an dalam 36+ bahasa, termasuk bahasa Indonesia]
* [http://www.dakwatuna.com/quran Al-Qur'an Search Engine SE] Mesin Pencari Al-Qur'an dalam berbagai bahasa (Albanian, Bosnian, Dutch, English, EnglishQaribullah, EnglishShakir, French, German, Indonesia, Italian, Japanese, Spanien, Swahili)
* [http://www.islamway.com/SF/quran/ Translation of the Meanings of The Noble Quran in 10 languages - Indonesian, Urdu, Spanish, French, English, German, Russian, Chinese, Greek, Turkish]
* [http://www.irfan-ul-quran.com www.ifran-ul-Quran.com] Read, Listen to, Search, Download English & Urdu translations of holy Quran by Dr Muhammad Tahir-ul-Qadri
* {{ar}} [http://www.quranflash.com/en/quranflash.html Animasi flash Al Quran ]
* {{id}} [http://quran.al-islam.com/Index/indexi1.asp Quran Terjemah Indonesia]
* {{id}} [http://www.qurancomplex.org/Quran/Targama/Targama.asp?L=ind&Page=1 Quran Terjemah Indonesia]
* {{id}} [http://ahlussunnah.mobi/alquran Al-Qur'an Terjemahan Bahasa Indonesia Versi Mobile]
* {{id}} [http://bacaanku.web44.net Bermacam artikel ada disini]
* {{ms}} [http://www.qurancomplex.com/quran/mostalhat.asp?TabID=1&SubItemID=8&l=ind&SecOrder=1&SubSecOrder=6 Kamus Istilah Al Qur'an]
* {{en}} [http://www.faizani.com/quran-koran/index.html Faizani.com] Terjemahan Al-Quran dalam bahasa Inggris.
* {{id}} [http://eramuslim.com/ks/us/5b/21762,1,v.html Eramuslim, Sejarah Penulisan Al-Quran : Siapa yang Melakukan, Mengapa dan Bagaimana]
* {{en}} [http://www.usc.edu/dept/MSA/quran/compilationbrief.html Brief History of Compilation of the Qur'an, University of Southern California - Muslim Student Association]
* {{en}} [http://zekr.org Proyek Zekr software ''open source'' Al Qur'an berbasis java]
* {{id}} [http://www.mediamuslim.info Media Muslim INFO], [http://www.mediamuslim.info/index.php?option=com_content&task=view&id=500&Itemid=16 Mushhaf al-Qur'an Yang Sudah Rusak] dan [http://www.mediamuslim.info/index.php?option=com_content&task=view&id=490&Itemid=13 Hukum Membaca Al-Qur'an secara Bersama-sama]
* {{id}} [http://www.youtube.com/watch?v=-7qZMtY3XV0&feature=related PEMBAKARAN Al-Qur'an dihalangi kaum Kristen di Amerika!  ]

{{Qur'an}}
{{Topik Islam}}

[[Kategori:Islam]]


{{stub}}
