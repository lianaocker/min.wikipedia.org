[[Berkas:Migraciones austronesias.png|thumb|350px|Peta panyebaran rumpun bahaso Austronesia di dunia]]
'''Rumpun bahaso Austronesia''' adolah suatu [[rumpun bahaso]] nan taseba laweh pado pulau di babagai kapulauan [[Asia Tenggara]] jo [[Pasifik]], sato pulo saketek di daratan [[Asia]], nan digunoan dek kiro-kiro 386 juta urang.  [[Otto Dempwolff]], surang pakar Jerman, adolah pariset patamo nan manaliti sacaro mandalam bahaso Austronesia mamakai [[metode komparatif]]. Pakar Jerman lainnyo, Wilhelm Schmidt, adolah nan patamo manggunoan istilah ''Austronesia'' ({{baso-de|Austronesisch}}) nan dibantuak dari kato [[bahaso Latin]] ''auster'' ("angin salatan") jo kato [[bahaso Yunani]] ''nÃªsos'' ("pulau").

Rumpun bahaso ko sasuai bana jo namonyo, dek karano sabahagian gadang bahaso Austronesia ko dipagunoan di babagai pulau; ado babarapo bahaso, sarupo [[bahaso Malayu]] jo bahaso-bahaso Chamic, nan dipagunoan juo di daratan Asia. Banyak bahaso Austronesia nan saketek sajo panutuanyo, tapi bahaso-bahaso Austronesia nan utamo ditutuaan dek bajuta-juta urang. Salah satu bahaso Austronesia, Bahaso Malayu, ditutuaan dek 180 juta urang, nan mambueknyo sabagai bahaso tagadang ka-8 di dunia. Duo puluah atau labiah bahaso Austronesia marupoan bahaso rasmi di nagara-nagaranyo surang (caliak daftar bahaso Austronesia).

{{stub}}
[[Kategori:Rumpun bahaso|Austronesia]]
