{{ethnic group|
|group        = Aneuk Jamee <br/><small>''Ughang Jamu''</small>
|poptime      = '''100.000''' jiwa
|popplace      = [[Aceh]]
|langs        = [[Bahaso Minangkabau#Bahaso Aneuk Jamee|Bahaso Aneuk Jamee]], [[Bahaso Aceh]]
|rels         = [[Islam]]
|related      = [[Suku Minang|Minang]], [[Suku Aceh|Aceh]]
}}

'''Suku Aneuk Jamee''' adolah sabuah [[suku]] nan taseba di sapanjang pasisia barat jo selatan [[Aceh]] mulai dari [[Singkil]], [[Aceh Selatan]], [[Aceh Barat Daya]], jo [[Simeulue]]. Suku Aneuk Jamee marupoan panduduak Minangkabau nan bamigrasi ka Aceh jo alah bacampua jo Suku Aceh, Kluet, Singkil, jo Devayan. Dari sagi bahaso, bahaso Aneuk Jamee masih dianggap salah satu dialek dari [[bahaso Minangkabau]] nan alah bacampua jo bahaso-bahaso satampek.

== Namo ==
Namo "Aneuk Jamee" barasa dari [[bahaso Aceh]] nan sacaro harfiah baarati "anak tamu".

== Sijarah ==
Konon caritonyo, katiko parang paderi balangsuang, para pajuang paderi mulai tasapik dek sarangan kolonial Balando. Pasisia Minangkabau pado wakatu itu adolah bagian dari karajaan Aceh mangirim bantuan balatantaro. Katiko kaadoan makin kritis rakyat tapaso di eksoduskan, pado wakatu itu mulailah rakyat [[Minangkabau]] batebaran di pantai Barat Selatan Aceh. Versi lain manyabuikan baso daerah Aceh Selatan marupoan pasinggahan dari Syeikh [[Burhanuddin Ulakan]], saurang Syeikh nan barasa dari Ulakan Pariaman Sumatera Barat) (??? - 15 Shafar 1116 H 19/20 Juni 1704). Inyo adolah surang ulama nan manyebarkan Islam di [[Karajaan Pagaruyung]]. Salain itu inyo dikan sabagai pahlawan pagarakan Islam malawan panjajahan [[VOC]]. Inyo barasa dari pantai Ulakan, [[Pariaman]]. Syekh Burhanuddin pernah manimbo ilmu di Aceh kapado Syekh [[Abdurrauf Singkil]] dari Desa Singkil Aceh, nan pernah manjadi murid jo panganuik setia ajaran Syekh Ahmad al-Qusyasyi Madinah. Dek Syekh Ahmad kaduonyo dibari wewenang untuak manyebarkan agamo [[Islam]] di daerahnyo masiang-masiang. Manuruik carito, Aceh Selatan dulunyo marupoan pasinggahan kapa-kapa dari [[Sumatera Barat]] nan manuju [[Mekkah]] mambaok Jamaah Haji.

Dalam Versi lain, Aneuk Jamee di [[Aceh Selatan]] mauni di daerah-daerah pasisia nan dakek jo lauik. Mungkin jalur papindahan nenek moyang dulu adolah dari jalur iko, dulu hiduik dari bakabun jo malauik. Sairiang pakambangan zaman, sairiang jo kamajemukan, hiduik taruih bakambang kini ado nan jadi pangusaho, padagang, pajabaik, PNS, jo lain sabagainyo. Sadonyo hiduik dalam porsinyo masing-masing.

== Panyebaran ==
Suku Aneuk Jamee tarutamo ado di kabupaten [[Aceh Selatan]] (labiah kurang 50 % populasi) jo sabagian ketek di kabupaten [[Aceh Barat Daya]], [[Aceh Barat]], [[Aceh Singkil]] jo [[Simeulue]].

Kawasan-kawasan yang didiami oleh suku Aneuk Jamee:
{| class="wikitable"
|-
! Kabupaten
! Kawasan
|-
| [[Aceh Selatan]]
| Kecamatan: [[Kluet Selatan, Aceh Selatan|Kluet Selatan]], [[Labuhan Haji, Aceh Selatan|Labuhan Haji]], [[Labuhan Haji Barat, Aceh Selatan|Labuhan Haji Barat]], [[Labuhan Haji Timur, Aceh Selatan|Labuhan Haji Timur]], [[Sama Dua, Aceh Selatan|Sama Dua]] dan [[Tapak Tuan, Aceh Selatan|Tapak Tuan]]
|-
| [[Aceh Barat Daya]]
| Kecamatan: [[Susoh, Aceh Barat Daya|Susoh]].
|-
| [[Aceh Barat]]
| Umumnyo takonsentrasi di babarapo desa dalam Kecamatan [[Meureubo, Aceh Barat|Meureubo]] (bercampur dengan Suku Aceh) yaitu desa Gunong Kleng, Peunaga, Meureubo, Ranto Panyang dan sekitarnya. Disamping itu, sabagian ketek juo mandiami Desa Padang Seurahet nan tamasuak dalam Kecamatan [[Johan Pahlawan, Aceh Barat|Johan Pahlawan]]. Umumnyo nan disabuik taakhia iko marupoan katurunan pandatang nan barasa dari Kabupaten Aceh Selatan jo alah manatap lamo di Aceh Barat sacaro turun temurun.
|-
| [[Simeulue]]
| [[Sinabang]]
|-
| [[Aceh Singkil]]
| Kota [[Singkil]], kecamatan [[Pulau Banyak, Aceh Singkil|Pulau Banyak]] (ada 3 desa, yaitu: Pulau Balai, Pulau Baguk jo Teluk Nibung)
|}

== Bahaso ==
Bahaso Minang tatap digunokan jo baasimilasi jo bahaso Aceh jadilah bahaso “jamee”. Indak banyak parubahan hanyo babarapo konsonan jo vokal nan saketek dialeknyo nan baubah. Dari sagi bahaso, dipakirokan masih marupoan dialek dari [[bahaso Minangkabau]]. Namun, akibaik pangaruah proses asimilasi budayo nan cukuik lamo, kabanyakan dari Suku Aneuk Jamee, tarutamo nan mandiami kawasan nan didominasi dek [[Suku Aceh]], misalnyo di wilayah Kabupaten [[Aceh Barat]], [[Bahasa Aneuk Jamee]] hanyo ditutuakan di kalangan urang-urang tuo sajo jo kini umumnyo mareka labiah lazim manggunokan [[Bahaso Aceh]] sabagai bahaso pagaulan sahari-hari (lingua franca). 

== Caliak Pulo ==
{{col|3}}
* [[Aceh Barat]]
* [[Aceh Barat Daya]]
* [[Aceh Selatan]]
* [[Aceh Singkil]]
* [[Simeulue]]
* [[Pulau Banyak]]
* [[Bahaso Minangkabau]]
* [[Merantau]]
* [[Suku Aceh]]
* [[Suku Minangkabau]]
{{EndDiv}}
 
{{Suku banso di Indonesia}}

[[Kategori:Suku bangsa di Indonesia|Suku bangsa di Aceh|Aneuk Jamee]]
[[Kategori:Suku bangsa di Aceh]]
[[Kategori:Minangkabau]]


{{stub}}
