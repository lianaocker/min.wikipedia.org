'''Sajarah Cino''' adalah salah satu sajarah kabudayaan tatuo di dunia. Dari panamuan arkeologi jo antropologi, daerah [[Cino]] alah didiami dek manusia purba sajak 1,7 juta taun nan lalu. Paradaban Cino barawa dari babagai nagara kota di sapanjang lambah Sungai Kuniang pado zaman Neolitikum. Sajarah tatulih Cino dimulai sajak Dinasti Shang (k. 1750 SM - 1045 SM).[1] Cangkang kuro-kuro jo tulisan Cino kuno nan barasa dari Dinasti Shang mamiliki pananggalan radiokarbon hinggo 1500 SM.[2] Budayo, sastra, dan pilsafaik Cino bakambang pado zaman Dinasti Zhou (1045 SM hinggo 256 SM) nan malanjuikkan Dinasti Shang. Dinasti iko marupokan dinasti nan paliang lamo bakuaso dan pado zaman dinasti ikolah tulisan Cino moderen mulai bakambang.

Dinasti Zhou tapacah manjadi babarapo nagara kota, nan manciptakan Periode Nagara Parang. Pado taun 221 SM, Qin Shi Huang manyatukan babagai karajaan iko dan mandirikan kakaisaran partamo Cino. Pargantian dinasti dalam sajarah Cino alah mangambangan suatu sistem birokrasi nan mamungkinan Kaisar Cino mamiliki kandali langsuang taradok wilayah nan laweh.
Pandangan konvensional taradok sajarah Cino adalah bahosonyo Cino marupokan suatu nagara nan mangalami pargantian antaro periode parsatuan dan parpacahan politis nan kadang-kadang dikuasoi dek urang-urang asiang, nan sabagian gadang tarasimiliasi ka dalam populasi Suku Han. Pangaruah budayo dan politik dari babagai wilayah di Asia, nan dibaok dek galombang imigrasi, ekspansi, dan asimilasi nan bagantian, manyatu untuak mambantuak budayo Cina moderen.

==Prasajarah==

===Paleolitik===
[[Homo erectus]] alah mandiami daerah nan kini disabuik jo Cino sajak zaman [[Paleolitik]], labih dari satu juta taun nan lalu [3]. Kajian manunjuakkan bahasonyo paralatan batu nan ditamukan di situs Xiaochangliang alah baumua 1,36 juta taun [4]. Situs arkeologi Xihoudu di provinsi Shanxi manunjuakkan catatan paling awal panggunoan api dek Homo erectus, nan baumua 1,27 juta taun nan lalu [3]. Ekskavasi di Yuanmou dan Lantian manunjuakkan pamukiman nan labiah lampau. Spesimen Homo erectus paliang tanamo nan basobok di Cino adalah Manusia Peking nan ditamukan pado taun 1965.
Tigo pacahan tembikar nan barasa dari 16500 dan 19000 SM basobok di Guo Liyuzui di Liuzhou, provinsi Guangxi
===Neolitik===
Zaman Neolitik di Cino dapek dilacak hinggo 10.000 SM [6]. Bukti-bukti awa partanian milet mamiliakki pananggalan radiokarbon sakitar 7000 SM [7]. Kabudayaan Peiligang di Xinzheng, Henan barasie diekskavasi pado taun 1977 [8]. Dangan bakambangnyo patanian, muncua paningkatan populasi, kamampuan manyimpan dan mandistribusian hasie panen, sarato parajin jo pangalola [9]. Pado akhie Neolitikum, lambah Sungai Kuniang mulai bakambang manjadi pusek kabudayaan jo panamuan arkeologis signifikan ditamuan di Banpo, Xi'an [10]. Sungai Kuniang dinamoan cando itu disabokkan dek tadapeknyo dabu sedimen (loess) nan batumpuak di tapi sungai jo tanah sakitarnyo, nan kudian sasudah tabanam di sungai manimbuakan rono nan kakuniang-kuniangan pado air sungai tasabuik.[11]

Sajarah awaa Cino dibuek rumik dek kurangnyo tulisan pado periode iko dan dokumen-dokumen pado maso sasudahnyo nan mancampuakan fakta jo fiksi pado zaman kini. Pado 7000 SM, panduduak Cino bacucuak tanam milet, manumbuahkan kabudayaan Jiahu. Di Damaidi di Ningxia, ditamuan 3.172 lukisan guo barasa dari 6000-5000 SM nan mirip jo karakter-karakter awa nan dikonfirmasi sabagai tulisan Cino [12][13]. Kabudayaan Yangshao nan muncua balakangan dilanjuikkan jo kabudayaan Longshan pado sakitar 2500 SM
