{{nagari
|nama=Pandai Sikek
|provinsi=Sumatera Barat
|dati2=Kabupaten
|nama dati2=Tanah Datar
|kecamatan=Sepuluh Koto
|nama pemimpin= -
|luas= -
|penduduk= 5,366 urang (2010)
}}
'''Pandai Sikek''' marupoan salah satu [[nagari]] nan tamasuak ka dalam wilayah kecamatan Sepuluh Koto, Kabupaten Tanah Datar, Provinsi Sumatera Barat, [[Indonesia]]. Nagari ko talatak di dakek [[Batusangkar]], ibu koto dari kabupaten Tanah Datar. 

== Sajarah ==
[[Image:Bamboofabric.gif|right|thumb|200px|Motif kain tanun songkek khas Pandai Sikek]]
Badasarkan sajarahnyo (''Barih Balibeh'') pasukuan di Nagari Pandai Sikek pado mulonyo hanyo tadiri dari ampek suku yaitu: 
# Koto
# Guci
# Sikumbang
# Pisang

Sudah itu dalam pakambangan populasi panduduak mako suku Koto dipacah manjadi ampek suku, Salain itu datang pulo suku-suku nan lain sehinggo saaik iko di Nagari Pandai Sikek tadapek tujuah suku nan labiah dikenal jo sabuikan ''Urang nan Tujuah Suku Salapan indu'' yaitu:
# Koto Sungai Guruah
# Koto Tibalai
# Koto Limo Paruik
# Koto Gantiang
# Guci
# Sikumbang
# Pisang
# Panyalai dan Jambak

Kamudian dari Urang nan Tujuah Suku Salapan indu tasabuik lahialah istilah ''Pangulu nan Anam Puluah'' yaitu :
# Koto Sungai Guruah pangulu nan sapuluah - 10 Pangulu
# Koto Tibalai pangulu nan batujuah - 7 Pangulu
# Koto Limo Paruik pangulu nan batujuah - 7 Pangulu
# Koto Gantiang pangulu nan barampek - 4 Pangulu
# Guci pangulu nan sapuluah - 10 Pangulu
# Sikumbang pangulu nan sambilan - 9 Pangulu
# Pisang pangulu nan sambilan - 9 Pangulu
# Panyalai dan Jambak pangulu nan barampek - 4 Pangulu

Namun kiniko Koto Gantiang Pangulu nan Barampek bagabuang jo Koto Sungai Guruah Pangulu nan Sapuluah, sadangkan Panyalai dan Jambak bagabung jo Guci. Sahinggo kok dijumlahan pangulunyo manjadi 52.

== Parekonomian ==
Di nagari iko nan manjadi sumber pandapekan primadona bagi masyarakaik satampek adolah sabagai pangrajin songkek. Motif-motif nan ado di nagari iko diambiak dari contoh kain-kain lamo nan masih tasimpan elok, nan acok dipakai untuak pakaian pado upacaro-upacaro adaik. Motif-motif tanun Pandai Sikek diyakini sabagai motif asli pado kain-kain tanun padusi-padusi Pandai Sikek pado zaman dahulu.

{{SID}}
{{Pandai Sikek, Sepuluh Koto, Tanah Datar}}
{{Sepuluh Koto, Tanah Datar}}
{{nagari-stub}}
